<html><header><meta charset="utf-8"><title>Apps士多：FinalFight起飛腳</title></header><body><h1>Apps士多：FinalFight起飛腳</h1><p>有玩iPhone嘅CAPCOMARCADE都知，CAPCOM將唔少經典名牌街機作登陸AppStore，好似街霸2、魔界村呢啲正Game，最近終於再有新Game推出，就係打飛機大作《1943》同當年紅爆嘅《FinalFight》，每日仲有3個免費Coins畀你玩。<br>小記對《FinalFight》期望好高，事關佢係橫向動作Game之中出色之作。今日移植落iPhone，同樣有Guy、Cody、Haggar主角可以揀，仲設有模擬Keypad俾你出招，特別之處有埋必殺掣，Chok招都可以慳番。玩落操作大致暢順，起碼唔使被人屈機都反唔到拖先，不過跳起起飛腳真係幾講時間性，有番細路煲機嗰道火！<br><br>記者：王震遠</p></body></html>