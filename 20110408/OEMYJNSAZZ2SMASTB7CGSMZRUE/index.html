<html><header><meta charset="utf-8"><title>馮仁昭四圍超：周麗淇拍劇預咗冇得瞓 - 馮仁昭</title></header><body><h1>馮仁昭四圍超：周麗淇拍劇預咗冇得瞓 - 馮仁昭</h1><p>周麗淇（Niki）、陳嘉寶同何思諺噚日喺尖沙嘴出席「b+ab迪士尼飛躍系列」，露出輕微事業線嘅Niki話冇托胸，仲自嘲唔及時下女仔性感。Niki家拍緊無綫新劇，每日只係瞓四、五個鐘，問佢知唔知馬德鐘老婆鬧無綫刻薄？佢話：「我唔知人哋，但我接受到，都唔係成日，唔覺刻薄。」佢又話有搵過好友范姜，知佢冇事亦冇受困擾。</p></body></html>