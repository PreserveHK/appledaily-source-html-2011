<html><header><meta charset="utf-8"><title>籃FUN籃解：占士阿媽襲泊車仔</title></header><body><h1>籃FUN籃解：占士阿媽襲泊車仔</h1><p>熱火前鋒「大帝」勒邦占士（中）出名寸，估唔到佢阿媽Gloria（右）都唔弱，真係搞到占士勁頭痕。事緣脾氣一向唔好嘅Gloria，周四嫌代客泊車嘅服務員攞車太慢，一怒之下襲擊對方而被捕，好彩之後可以保釋；占士就話點都會盡力幫阿媽，但佢本身都有對球迷不禮貌嘅前科，佢阿媽今次仲傷人，兩母子再唔收吓火，都好難有球迷鍾意啦！</p></body></html>