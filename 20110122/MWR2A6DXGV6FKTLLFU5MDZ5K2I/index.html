<html><header><meta charset="utf-8"><title>自命平凡最愛黃子華　搞gag也要有訊息</title></header><body><h1>自命平凡<br>最愛黃子華　搞gag也要有訊息</h1><p>「我對自己係咪棟篤笑嘅人才都懷疑緊，不過如果有老闆支持搵我拍廣告、搞棟篤笑，Idon'tmind！」話雖如此，Lou記亦深明網絡世界的事來去匆匆，這個星期爆紅，下個星期可能已沒有人記得。<br>Lou記說，自己只是一個平凡人、無名小卒，有逾26萬人看過自己的作品已感滿足，「（冇人記得）唔會失望，都只係貪玩，我已經達到目的……如果好有企圖要出名，通常都唔成功」。他說，近日出街不覺有人認得自己，「可能去旺角多年輕人，會有人認得，如果有人同我sayhi，叫聲我Lou記，我都會好開心」。Lou記笑說，朋友知道他拍片搞笑，只對他說：「你好無聊呀！係咪黐咗線？要食藥呀！」<br>講到棟篤笑，Lou記原來是藝人黃子華的擁躉，他認為只有黃子華演出時不唱歌跳舞，講足全場，是真正的高手，「五分鐘gag都唔知要度幾耐，諗到頭髮都白埋」。</p><p>不會以新聞政治作題材</p><p>他說，在外國棟篤笑很普及，在酒吧每周開一兩晚場，收入也不錯，但在香港，真正有叫座力的只有一、兩個，「（短片）有20幾萬views，但如果要買飛入場，有幾多人會？」他希望自己可作先鋒，令更多人在網上拍片玩玩，但不要一味無厘頭，「最緊要有message（訊息）」。<br>Lou記說，對日後還會以甚麼題材拍片全沒計劃，但肯定不會以新聞作題材，更不會講政治，「後生仔唔會buyo架！」<br>本報記者</p></body></html>