<html><header><meta charset="utf-8"><title>熊黛林譴責騙徒不道德</title></header><body><h1>熊黛林譴責騙徒不道德</h1><p>【本報訊】被冒名騙取o靚模裸照的Style，是行內最紅模特兒公司之一。旗下模特兒包括名模熊黛林、Angelababy（楊穎）、甄子丹姨仔汪圓圓等。昨日眾女模異口同聲指摘騙徒所為，熊黛林強烈譴責騙徒利用模特兒這個行業行騙：「利用model去呃錢呃人，呢啲不道德行為，不齒、低品！」<br>Angelababy則表示：「所有女仔都要識得保護自己，不論任何職業，做嘅每一件事，都要小心，知道自己所做嘅係啱定錯。」汪圓圓則指出騙徒有時會借「專業」之名，令到少女就範。汪圓圓昨日出席活動時說：「有啲經驗唔夠嘅女仔都會好聽話，覺得要表現自己professional（專業）嘅一面，但其實唔想做嘅，係可以表達出嚟，模特兒都分好多種。」</p></body></html>