<html><header><meta charset="utf-8"><title>中環在線：北控CFO譚振輝　講路費即變臉 - 李華華</title></header><body><h1>中環在線：北控CFO譚振輝　講路費即變臉 - 李華華</h1><p>北京控股（392）管理層失控！北控揸住96%股份嘅機場高速公路收費由7月1日起減半（10蚊人仔減到5蚊），字面睇，北控應該損失慘重，唔知係咪呢個原因，CFO兼執行董事譚振輝（圖）噚日出席股東會嗰陣勁躁底！<br>有個女行家問呢單嘢究竟係同國資委置換抑或出售資產，同埋公司會損失幾多收入？譚生話：「根據經驗，下半年通常有千多萬輛車輛通行，你自己算啊！」個行家追問，咁係咪至少損失5000萬？譚生突然臉色大變，發晒脾氣咁拋出一句：「下一個問題！」全場靜晒！<br>不過，其他管理層答話由於收費公路業務淨資產值約12億，置換或出售都唔會低過呢個價錢……撇開譚生，董事長王東，同埋副總裁都全程笑騎騎，唔通男人都會每個月有幾日悶悶哋，心情唔好嘅？
</p></body></html>