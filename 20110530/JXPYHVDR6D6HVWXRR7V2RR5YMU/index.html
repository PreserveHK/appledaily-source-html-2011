<html><header><meta charset="utf-8"><title>唐寧爆BB着舊衫　環保健康</title></header><body><h1>唐寧爆BB着舊衫　環保健康</h1><p>唐寧今年3月剖腹誕下男嬰，已經復工的她昨日現身童裝活動，清減不少。她透露囝囝執朋友舊衫和舊鞋仔，環保又有祝福之意，她暫無再追打算。同場密密生的徐淑敏，就再次否認老公黃浩因生意壓力而自殺，強調他只是檢查睡眠質素。
</p><p>唐寧、汪詩詩和徐淑敏三位年輕媽媽，昨日在尖沙嘴出席童鞋活動。產後首次亮相的唐寧，身材回復得七七八八，她去年和舞台劇演員老公鄧偉傑結婚，3月剖腹誕下7.7磅男嬰。</p><p>無暇舉行百日宴</p><p>唐寧說：「家啲BB真係幸福，未識行已經有鞋着，我都唔會買咁多，因為佢大得快，家好多朋友都有送啲以前嘅BB衫褲畀我，咁樣都好，夠環保，同埋聽講着咗小朋友會健康啲。」她謂現時仍未完全收身，出外做運動都心掛掛。<br>問唐寧囝囝易湊嗎？她說：「唔算曳囉，喊都係有原因先喊，佢家兩個幾月，百日時又遇到我同佢爸爸都要排戲，我7月會做舞台劇，或者完咗先一次過搞。」她指暫不會考慮再生，至少等兒子三、四歲才再考慮。</p><p>徐淑敏指生意好</p><p>徐淑敏也大談湊女經，懷上第二胎女嬰五個多月，她謂今胎陀得很舒服，肥了10磅。提到老公黃浩早前被誤傳自殺，徐淑敏說：「佢好好，冇乜嘢，失眠情況只係一至兩日。佢鍾意我佢，佢唔係抑鬱嗰種，今次佢都明白藝人俾人寫嘅苦況。」有指黃浩因生意差備受壓力，她說：「台灣餐廳都開分店，日本餐廳嗰面都有錢賺，唔關事囉。」<br>採訪：LoMui<br>攝影：EdwardChou</p></body></html>