<html><header><meta charset="utf-8"><title>「只要認定對方就會冇嘢」徐濠縈勸鋒芝收火</title></header><body><h1>「只要認定對方就會冇嘢」<br>徐濠縈勸鋒芝收火</h1><p>徐濠縈及陳法拉昨日在尖沙嘴出席MarcJacobs眼鏡活動，問到全城熱話、有指謝霆鋒和張栢芝婚變，與霆鋒份屬老友的徐濠縈希望兩人快點雨過天晴，指自己生女之後好像變了另一個人，脾氣收斂不少，反而老公陳奕迅因工作壓力大，時有發脾氣。</p><p>徐濠縈及陳法拉昨日齊現身尖沙嘴，出席MarcJacobs眼鏡活動，兩人被問到城中熱話張栢芝與陳冠希機艙相遇，有指霆鋒不滿栢芝隱瞞此事，致令爭拗不停，有傳二人因此婚變。阿徐及老公陳奕迅（Eason）向與霆鋒稔熟，昨日問到此事時，她說：「呢排好忙，都少見咗，希望佢哋快啲冇事，雨過天晴啦，每對夫婦都會嗌交o架啦。」</p><p>阿徐婚後轉性</p><p>阿徐與老公Eason嗌交次數是否頻密？她說：「我生咗女之後好似變咗另外一個人、冇乜脾氣、溫和晒，反而Eason可能工作壓力大，脾氣就大啲。」再問阿徐與Eason以前嗌交時，會否像火星撞地球？阿徐說：「以前就有頂撞，家就得佢撞埋嚟，同埋屋企家有個女，更加唔可以大吵大鬧，要做個好榜樣畀佢睇，其實只要兩個人係認定對方，嗌完交都會冇嘢。」</p><p>法拉甚少嗌交</p><p>陳法拉也指與男友甚少吵大鑊，她說：「通常大家都會冷靜吓唔講嘢，大家都嬲時講嘢咪仲火上加油？」通常誰先道歉？她說：「咁就要睇係邊個錯先。」<br>採訪、攝影：LoMui</p></body></html>