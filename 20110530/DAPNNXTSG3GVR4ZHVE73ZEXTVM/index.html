<html><header><meta charset="utf-8"><title>花絮：羅太喊住感謝球迷</title></header><body><h1>花絮：羅太喊住感謝球迷</h1><p>南華噚日苦戰至加時始險勝大埔捧走足總盃，成為季內唯一「雙料冠軍」，足主羅傑承同羅太梁芷珊賽後揮手感謝完球迷，就好快咁閃咗；有目擊者仲話見到羅太對南華球迷不離不棄嘅支持，激動到喊住離場。羅生則約咗傳媒今晚食飯，總結今季兼講來季點部署反擊。</p></body></html>