<html><header><meta charset="utf-8"><title>中環在線：恒生用34萬包起胡祖六 - 李華華</title></header><body><h1>中環在線：恒生用34萬包起胡祖六 - 李華華</h1><p>恒生銀行（011）噚日宣佈，委任高盛前大中華地區主席胡祖六做獨立非執行董事，即日生效，董事袍金每年34萬，任期3年。<br>胡祖六係湖南人，17歲考上清華大學，但唔係讀經濟，而係讀工程學，其後公費負笈美國，成為哈佛大學經濟學博士。當時同胡祖六一齊公費派去哈佛嘅，仲有樊鋼同李稻葵呢啲中國經濟界炙手可熱嘅人物。2000年被任命做高盛董事總經理，08年做埋高盛大中華地區主席，舊年3月份一次過辭晒呢兩個位，當時引發市場唔少傳言。<br>其實，胡祖六喺商界政界都好吃得開，舊年4月博鰲亞洲論壇，佢就全程陪住前美國財長、高盛前首席執行官保爾森。恒生點解會請胡祖六做董事？華華估計，恒生如果想攻中國市場，多咗胡祖六呢個中國通，相信會如虎添翼。</p></body></html>