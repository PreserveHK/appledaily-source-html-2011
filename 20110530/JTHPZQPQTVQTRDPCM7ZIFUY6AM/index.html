<html><header><meta charset="utf-8"><title>花絮：泰利唔贏冠軍洗紋身</title></header><body><h1>花絮：泰利唔贏冠軍洗紋身</h1><p>小馬「第6人」泰利（圖）早前話為咗激勵球隊士氣，紋咗隻總冠軍獎盃喺右手手臂上，佢話如果小馬最終贏唔到熱火奪冠，佢就會洗咗個紋身喎！查實泰利又唔使咁麻煩，每季都要爭冠o架啦，使乜又洗又紋咁煩，留番紋身仲可以激勵自己再發奮！唔通泰利有預知能力，覺得下個賽季會「封館」，所以洗定個紋身？</p></body></html>