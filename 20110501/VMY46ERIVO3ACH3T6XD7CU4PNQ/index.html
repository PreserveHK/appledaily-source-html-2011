<html><header><meta charset="utf-8"><title>馮仁昭四圍超：胡渭康回歸樂壇出新碟 - 馮仁昭</title></header><body><h1>馮仁昭四圍超：胡渭康回歸樂壇出新碟 - 馮仁昭</h1><p>胡渭康噚日到旺角擔任美食嘉年華嘉賓，佢話自己平時都好鍾意下廚，特別係新年時會整啲特別菜式，等親朋戚友品嚐，不過佢話冇另一半，所以平時飲飲食食都只係約埋一大班朋友，勝在夠熱鬧咁話。<br>胡渭康又透露年尾會出碟，實行回歸樂壇咁話，佢話：「我簽咗大名娛樂，佢哋會成立唱片部，遲啲就會舉行記者會公佈詳情。」</p></body></html>