<html><header><meta charset="utf-8"><title>花絮：遵理啦啦隊縮沙</title></header><body><h1>花絮：遵理啦啦隊縮沙</h1><p>賽前盛傳，遵理噚日朝會有過千師生拉隊入場幫球員打氣，點知只有少數同學同家長分散到場觀戰，同志切重奪精英賽冠軍嘅董之英有過百師生齊齊整整坐埋一齊（圖），仲要帶備打氣架生；論氣勢，遵理未開波已經輸咗一大截，結果遵理互射12碼輸波飲恨。</p></body></html>