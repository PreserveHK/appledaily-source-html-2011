<html><header><meta charset="utf-8"><title>延長交易今開鑼中環大作戰</title></header><body><h1>延長交易今開鑼<br>中環大作戰</h1><p>【本報訊】港交所（388）今日開始延長交易時間，早市9時半至12時，午市1時半至4時，經紀及交易員要提早上班，固然最受影響。其餘與業界息息相關的金融界、銀行界、公關界，以至飲食界亦受波及。午膳時間縮短半小時，食飯要抓緊時間。與此同時，食肆亦要調節速度配合；公關公司為上市公司搞活動也要靈活應變。總之，牽一髮動全身，港股加時對中環人和該區的營商生態等多方面，都帶來變化。<br>記者：高淑嫻、吳綺慧、呂雪玲、林靜</p><p>《銀行界》<br>銀行估即日鮮交易增</p><p>銀行業被稱為「百業之母」，在延長交易時間方面自然需要配合，掌管星展香港「炒房」的財資市場部高級副總裁王良享表示，他們已經與客戶溝通，提醒他們交易時間改變，進行交易要注意。他笑稱：「食飯時間少咗，都因應配合咗。」</p><p>「返工時間原本已很早」</p><p>返工時間又如何配合呢？王良享詳細解釋道：「一般交易員都好早返工，大多數喺早上8時左右，因為包括埋我哋，除了要留意現貨交易，仲要睇衍生工具交易，舉例一啲股票掛鈎嘅票據，要預早分析市場既波動性、趨勢，注意美股等數據，所以返工時間不會因應提前，因為原本就好早。」<br>他預計，因應是次延長交易，買賣現貨股票的交易量會增加，因「即日鮮」機會多了，但對於衍生工具的交易未必相應提升，原因是這些產品需求大多不屬即日鮮，但預計下一輪、即2012年時連收市時間也延長至下午5時半，屆時衍生工具的交易可能也會增加，原因是多了已下班的客戶可能趁臨尾空檔，入市交易。<br>總括而言，王良享認為，延長交易時段不難配合，銀行系統亦不需要大幅動用成本調整，而且港股相對其他資產市場，如24小時交易的外滙市場來說，交易時間還短得多呢！</p><p>《公關界》<br>公司午餐發佈會變精簡</p><p>財經公關顧問公司Hill&amp;Knowlton大中華區總經理陳嘉寶表示，日後為上市公司搞午宴、業績簡報會，時間變得緊迫。「公司管理層做簡報，唔可以再咁長氣，投資者嚟食飯，又無以前咁輕鬆，大家都要時間習慣同埋適應。」</p><p>與股評人飯局料絕迹</p><p>現時不少新股上市（IPO），都會在展開國際配售路演時，舉行投資者推介午餐會，邀請基金經理、經紀出席。原本中午有兩小時休市時間，由今日起改為一個半小時，明年更縮至1小時，變成大家都要匆匆忙忙，趕住食完飯，就回公司「睇實個市」。<br>陳嘉寶表示，日後惟有建議公司管理層簡介時要「精簡啲」，並減少管理層在早上與投資者會面的行程。「不過，遲啲得番一個鐘，真係幾趕，相信會減少投資者嚟推介會嘅意欲，出席率會下降。」<br>至於公司管理層與股評人交流的飯局，陳嘉寶指出，由於大部份股評人不會有時間出席，故多數都會取消。<br>午休時間縮短，表示上市公司可用作公佈的時間減少，變相令更多業績、交易集中在收市後或開市前公佈，公關要搞記者會或分析員會議，又會出現更多「撞時間」、「搶人」、「搶地方」的情況。「彈性會少咗好多，所有流程都會變得緊迫一啲。」</p><p>「辛苦啲　但生意多啲」</p><p>不過，陳嘉寶認為，上述情況只屬小問題，只要時間熟習就可運作順暢。「雖然工作係辛苦啲，但多啲企業來港上市，我們亦會有多啲生意，始終是好處多過壞處。」</p><p>《證券界》<br>股佬忙裏偷閒成絕響</p><p>延長交易時段，受影響的除了一班股票交易員的午飯時間縮短半小時外，他們的生活習慣或者亦會因此出現小變化。有「股壇大隻佬」之稱的耀才證券市務總監郭思治經常要留意股市走勢，他本來常在午飯時段健身，但工作時間越來越長，他明言近來健身時間已改在晚上，但強調仍會爭取時間持續運動，以保持體態。</p><p>郭思治：只能晚上做gym</p><p>熱愛健身的郭Sir表示，以往會在午飯時候健身，「做gym再加上一個提子麥包，咁就係一個下午。」但近來耀才財經台在網上開台後，郭Sir為了節目，已放棄在午飯時間做運動，改在晚上約9時半至10時半的時間進行。他相信，交易時間延長後，工作時間亦會相應延長，到時可以做運動的時間會更少，「以前我哋會話自己有5個晏晝、5個夜晚嘅時間去安排活動，但家就只係得番5個夜晚。」他表示，雖然周末仍有不少講座要出席，但仍會盡量安排假日時間做運動。<br>對於工作應酬及飯局，自言食得少的郭Sir估計，下午未能安排到的應酬或會延至晚上，「我最誇張試過一晚有三個飯局，不過其實我一向唔會食好多，對我嚟講冇咩問題，最緊要保持健康。」</p><p>《高級食府》<br>國金軒抓商機做多轉</p><p>米芝蓮食肆──中環國金軒一向是財金人士聚腳點，金管局前總裁任志剛、現任總裁陳德霖、恒基地產（012）主席李兆基、著名股評人陳永陸及胡孟青均是熟客。<br>為了應付港交所今日延長交易時段，午飯時間縮短，國金軒已做好準備，打算透過調配更多人手應付午市及增加套餐選擇，加快流程，讓客人可以在一小時內完成午膳，繼續搏殺。</p><p>增人手及套餐　總之要快</p><p>中環國金軒經理陳若愚透露，現時午市生意有80%屬於商務宴客，周一至周五每日午市約有6萬元生意額，每位客人平均銷費300至350元，較去年同期增加5%。<br>他估計，港交所延長交易時間不會對午市生意帶來負面影響，原因好簡單，國金軒的財金圈客人通常是上市公司、證券行或基金公司的老闆及高層，午飯時間較為靈活，不會因為午休時間縮短至1.5小時而離棄國金軒。<br>相反，港股午休時間改為12時至1時半，與普通寫字樓工作午飯時間1時至2時有距離，國金軒可能多做一輪午市生意，當魚缸人士用膳完畢，便招呼其他客人，加上隨着通脹加價的因素，今年午市生意額料有一成增長。<br>國金軒亦早有準備，打算透過調配人手及增加套餐選擇來加快午市流程。陳若愚表示，本月起，午市服務員將會由目前20人增至30人，廚房師傅由現時20人，增加10%，務求由起菜至上菜都快手快腳，並增加一個套餐選擇，總之要快。<br>陳若愚透露，不少財金界人士午膳都講求速度，例如人稱陸叔的陳永陸，「陸叔來食飯通常訂定菜式，一坐低就要上菜，大概1小時就走」。</p><p>《茶餐廳》<br>蛇竇照12時前送外賣</p><p>中環一級商廈滙聚，附近經營的除了高檔食肆，還有隱蔽在後街、位置僻中帶旺的一眾茶餐廳及咖啡室。每日面對着一班午飯時間縮短至一個半小時的經紀客，市場估計，價錢適中又便捷的茶餐廳或會多了一些要爭取時間的食客。惟茶餐廳卻表示，仍未看到相關影響，一切要待措施實施後才可因應情況作出配合。</p><p>「舖頭細　多咗客都招呼唔晒」</p><p>近年轉址機利文新街、有中環「蛇竇」之稱的樂香園咖啡室表示，餐廳約有一半客人為經紀客，一般只在中午12時前才有外送服務，未來亦不會有改變措施，暫時亦估計不到措施對餐廳的影響。不過，由於樂香園的咖啡奶茶較為出名，若交易時間真的會改變經紀的午飯習慣，他們估計亦只會是多了外賣自取的飲品生意而已。<br>樂香園老闆鄺悅勝亦對記者表示，要在政策實施後才可真正知道對樂香園有甚麼影響，「如果到時真係多咗客落嚟幫襯，或者會調派多啲人手，但我估唔會有咩影響。況且我哋間舖面積唔係大呀，一眼睇晒，就算真係多咗客，我哋都招呼唔晒啦。」</p></body></html>