<html><header><meta charset="utf-8"><title>出得來行…… - 陳也</title></header><body><h1>出得來行…… - 陳也</h1><p>「離奇擲錢crossover離奇胸襲事件」公演，反應熱烈，辣爆微博，網友的另類影評夠晒到肉：<br>路人甲留言：容易撞親的男人，曾蔭權，想不到你心胸這麼狹窄，竟然都被撞，撞人者，肯定眼界和身手奇準，一哥應該獵頭請佢做飛虎隊。<br>Ｎ毛（外號正是胸無）留言：請問特首先生你，是怎樣去驗胸的？要不要剝光豬任撫摸？做檢查那個醫生仔，有無驗證你的事業線？如果無，係咪，有點侮辱閣下的身材，當你的胸肌無到！<br>疑似林鄭留言：撞鬼，我咁打得，OMG，我老闆竟然水皮過豆腐渣，真係士氣大跌，我要借酒消愁。<br>旅霸勇翻牆留言：賠！賠佢兩公婆十億！<br>六千蚊曾留言：我戥佢肉痛，佢兩公婆有一萬二千蚊落袋，希望夠睇跌打，唔夠我補貼。<br>G4留言：絕對沒有玩忽職守，呢鋪一定要還我們一個公道！以後特首出巡，警力必須加碼，一比九十九！<br>Ａ貨哨牙通留言：寧可信其有，翻睇錄影帶，特首顯然不是被上帝之手施襲，而係，撞邪！勸他盡快種生基！<br>「浮腰」打手留言：出得來行，預咗要還，叫特首跟我學嘢啦。
</p></body></html>