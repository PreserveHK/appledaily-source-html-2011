<html><header><meta charset="utf-8"><title>法國醫院BB爆肺入ICU母：十幾個BB一個護士，由得佢係咁喊</title></header><body><h1>法國醫院BB爆肺入ICU<br>母：十幾個BB一個護士，由得佢係咁喊</h1><p>【本報訊】私家的聖德肋撒醫院（俗稱九龍法國醫院）再發生初生嬰兒出現氣胸（俗稱爆肺）事件。一名孕婦上周四在該院誕下健康活潑的8磅半女嬰，豈料翌日院方指女嬰吸入羊胎水導致左邊爆肺，女嬰兩日後轉至聯合醫院深切治療部（ICU）留醫。女嬰母親批評院方人手不足，但是院方強調人手符合衞生署要求。記者：陳沛冰、梁德倫</p><p>剛為人母的麥小姐未能享受做母親的喜悅，因要擔憂女兒健康。39歲的她屬高齡產婦，去年人工受孕懷第一胎，半年前向聖德肋撒醫院預約產房及床位，預產期為本月15日。她去年11月接受婦科檢查時，醫生指胎兒重6磅多，若在順產日才誕下女嬰，母體會承受較重負擔，「但我想預約盡快生嗰時，醫院竟然話冇晒位，結果左揀右揀先畀到1月6日我生」，較預產期早了數天。</p><p>「見到囡囡插晒喉　好擔心」</p><p>未料麥小姐本月6日下午2時35分在聖德肋撒醫院剖腹產女，噩夢便展開。女嬰出生時重8磅半，健康活潑，黃昏時醫生指女嬰出現呼吸急速的症狀，要保持觀察。翌日晚上，護士指女嬰吸入羊胎水引致心悸，女嬰其後病情惡化，左邊爆肺。<br>麥小姐表示，其主診醫生立即為女嬰在公立醫院深切治療部找尋床位，但「打咗成晚都冇位」，故惟有繼續在聖德肋撒醫院留醫，「見到囡囡瞓喺度插晒喉，好擔心，都唔知點解搞成咁」。<br>本月9日，女嬰終轉到聯合醫院初生嬰兒深切治療部，要插喉放氣。女嬰昨日情況好轉，可以拆除所有口鼻喉管，能自行食奶，但未知何時可出院，「見佢咁細個就受咁多苦，好痛心，我自己生完都好攰，要每日去醫院探個女」。</p><p>去年三日內最少兩嬰爆肺</p><p>麥小姐批評聖德肋撒醫院人手短缺導致女嬰出事，「成個育嬰房十幾個BB，得一個護士睇住，明知我個女吸入咗羊胎水都唔特別照顧，由得佢係咁喊，最後仲爆咗肺」。衞生署發言人表示，上述個案並不屬於需私家醫院呈報的醫療事故，但該署本月10日接獲市民投訴，得知一名初生嬰兒出現呼吸困難的症狀，已即時跟進。根據醫院提供的資料，醫院已安排病人接受深切治療，病人已轉介至公立醫院留醫。<br>聖德肋撒醫院回覆查詢時只稱，該院人手合乎衞生署標準。該院並非首次發現初生嬰兒爆肺事故。去年7月，該院3日內最少兩名初生嬰兒爆肺，當中一名嬰兒出生時已39周、重3公斤及沒有異樣，其後需轉到東區醫院深切治療部治療。</p></body></html>