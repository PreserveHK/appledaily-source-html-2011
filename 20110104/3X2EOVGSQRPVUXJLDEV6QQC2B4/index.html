<html><header><meta charset="utf-8"><title>咪神封胸冇工開梁政珏黐實男友陪揀粉底</title></header><body><h1>咪神封胸冇工開<br>梁政珏黐實男友陪揀粉底</h1><p>無綫小花梁政珏因擁有34C上圍，加上毫不吝嗇狂騷咪咪而被封為新一代咪神，不過未知是否因為天氣轉冷關係，咪神近期曝光率少之又少，難怪可全職做乖乖跟得女友，前日陪同潮牌Ground-Zero老闆兼設計師男友EriChu行街街，更臨時充當形象指導，陪男友試粉底遮瑕用品，似乎男友比梁政珏更愛扮靚。</p><p>現年24歲的梁政珏去年憑34C上圍成功彈起，加上她又毫不吝嗇狂騷咪咪，以身材作賣點接了不少工作，當中包括泳衣騷，即時令她被封為新一代咪神，工作量亦即時暴增不少，不過未知是否入冬關係，最近梁政珏就甚少蒲頭，就連咪神地位都要封塵。</p><p>刻意將戀情浮面</p><p>雖然工作量不多，但相信梁政珏就不用擔憂生計，因為她與潮牌Ground-Zero老闆兼設計師男友EriChu（朱鑫駿）感情穩定，有大水喉射住自然不怕冇工開。事實上去年被踢爆與Eri拍拖的梁政珏一直死口不認戀情，直到Eri被指暗交薛凱琪後，梁政珏才刻意將戀情浮出地面，兩人更愛得癡纏，經常如連體嬰拍拖示眾。<br>前晚約7時多，冇工開的梁政珏乖乖做回其全職跟得女友，她和男友以情侶裝行街街，兩人都戴上黑色冷帽，並刻意將冷帽拉低以免被人認出，兩人全程手拖手表現親密。</p><p>左揀右揀冇幫襯</p><p>之後兩人就步入到恩平道的M.A.C化妝店，梁政珏見到面前的化妝用品表現十分雀躍，左揀右揀，又詢問店員的意見，但原來梁政珏是代男友選購粉底遮瑕用品，只見其男友坐在椅上任由化妝店的職員為他上妝，身旁的梁政珏亦如形象指導上身一樣，在旁指指點點，不過兩人在店內又試又化擾擾攘攘近20分鐘，最後都是混吉空手而回。<br>及後梁政珏和男友就到隔鄰的Homeless家居店逛，但兩人僅逗留5分鐘就即速撇，隨即又手拖手步行到附近取車，梁政珏登上男友的平治吉普車後，兩人就即離開。<br>採訪、攝影：李志明</p></body></html>