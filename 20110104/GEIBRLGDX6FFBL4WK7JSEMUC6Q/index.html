<html><header><meta charset="utf-8"><title>花紅到手　幾萬元買跑車</title></header><body><h1>花紅到手　幾萬元買跑車</h1><p>剛過完新年，好多人雙糧花紅已到手，有錢就身痕？不妨買架車同家人朋友兜吓風！當然唔好月供車咁困身，用幾萬元買部二手車夠利落！市場不乏數萬元貨色，今日介紹幾款二手車，家庭揭背型跑都齊備，總有一款啱心水。<br><br>記者：趙慧敏<br>攝影：譚盈傑<br>Model：Ericko@Zmodel</p><p>家庭型<br>日產Elgrand貫徹闊落感</p><p>雖然Elgrand剛剛於2010年轉款，不過對講求實際的車主來說，舊款都有一定的吸引力，雖然外形似足部客貨車，不過內櫳依然十分舒適闊落。</p><p>年份：2003年<br>引擎：3,500cc<br>行車里數：85,000公里<br>手數：3手<br>價格：$75,000<br>查詢：68064889（張先生）</p><p>跑得型<br>豐田MRS附強勁音響</p><p>眼前的豐田MRS，彩藍色車身就算達十年高齡，行出街總可搶去不少視線。MRS雖並非大馬力跑車，不過車身輕巧，屬五速手波版，毋須太大馬力亦足以發揮速度感。車本身配件不多，只在車尾加上大型尾擾流，令飛仔車形象更突出，加上車主本身經營汽車音響，所以隨車更附有勁到爆的音響組合。提醒有意購買年份稍高的跑車，揀車時緊記要測清楚是否有大撞的痕迹！</p><p>年份：2000年<br>引擎：1,794cc<br>行車里數：43,551公里<br>手數：3手<br>價格：$58,000<br>查詢：	93431822（890汽車音響）
</p><p>馬力型<br>AudiS6車身輕更跑得</p><p>這款2001年出廠的S6擁有4.2偈V8引擎，出廠價高達八十萬，不過今時今日當然大跌價，以幾萬元享受幾十萬元的性能，真係幾抵！貴為Audi的S級，當然屬高性能版本，輸出超過300匹馬力，S6本身以A6為基礎，但為增強性能，車身用鋁合金換上鐵質鑄造件，令車身更輕巧，其跑味由內櫳佈局可見一斑，跑車桶形座椅及儀錶板等，都屬房跑格局。</p><p>年份：2001年<br>引擎：4,172cc<br>行車里數：100,000公里<br>手數：4手<br>價格：$80,000<br>查詢：68064889（張先生）</p><p>超豪房<br>JaguarX-Type2.0</p><p>幾萬元晉身歐洲經典豪華車車主都唔係難，這款2003年出廠的JaguarX-Type2.0絕對是入門版，貴為英國貴族車，除外形保持積架家族的貴氣外，內櫳亦豪氣十足，中控台的桃木設計，是駕駛艙的焦點所在。</p><p>年份：2003年<br>引擎：2,099cc<br>行車里數：70,830公里<br>手數：1手<br>價格：$75,000<br>查詢：22621118（大昌行易手車中心）</p><p>揭背KCar<br>SubaruR2夠慳油</p><p>只有兩年多車齡，加上658cc絕對是慳油首選，不過話明KCar，較適合二人世界，後排仲有地方擺放雜物。講到駕駛樂趣同樣畀到你，加減波功能外，更附設泊車感應器，新手上路都無有怕。</p><p>年份：2008年<br>引擎：658cc<br>行車里數：8,329公里<br>手數：0手<br>價格：$58,000<br>查詢：22621118（大昌行易手車中心）</p></body></html>