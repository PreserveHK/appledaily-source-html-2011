<html><header><meta charset="utf-8"><title>父臨終一席話　啟發改變社會</title></header><body><h1>父臨終一席話　啟發改變社會</h1><p>【本報訊】在司徒華的爸爸眼中，華仔很平凡，當不上科學家，也當不上大將軍，看着華仔，他嘆口氣說：「你冇志向嘅。」結果平凡的華仔，憑着毫不簡單的堅持，每天盡力做自己相信的事，成了香港的民主之父。</p><p>小時花名儍仔華</p><p>司徒華生前接受有線電視訪問時，談到他顛簸的童年。1941年日本侵華，他跟家人回家鄉開平逃避戰亂，一家人每天離開祖屋，帶着乾糧上山躲避，晚上才回家。那段日子，他在開平縣立中學念書，至1945年抗戰勝利才回港。<br>他記得當年鄉人組成自衞隊，在開平潭江的碉樓阻止日軍登陸，結果七人被殺，「唔單止殺咗佢哋，仲劏咗，好似豬肉店掛喺度嗰啲豬肉咁劏咗」。華叔說，就是在那時開始，他非常渴望有一個富強的國家，國民不再受欺壓。<br>司徒華年幼時脾氣古怪，家人叫他「儍仔華」、「古氣華」。司徒媽媽本姓方，一家人走難回鄉的第二年去世，司徒華說兄弟姊妹眾多，母親分給他的愛不多，對母親的記憶也少，「嗰時佢病咗，唔知點解唔叫其他人，係叫我幫佢搥骨，佢同我講：『阿華，你好乖，第時好返，我畀錢你買嘢食。』呢句說話我呢世都記住」。媽媽最終沒給他錢，到後母來到他們家之後，司徒華才想起母親的好，60多年來也無緣回鄉再拜祭媽媽。<br>司徒華一雙眼長得像爸爸，祖父年輕時到墨西哥工作，在當地再娶，遺下司徒爸爸一家在鄉，其父作為長子，承擔照顧弟妹的責任，12歲隻身來港學師，帶同一家人來港生活，曾任職牛奶公司。</p><p>曾被父指冇志向</p><p>一次父親帶司徒華三兄弟到宋皇臺遊玩，父親問到三人的志願，華叔的哥哥答要當科學家，弟弟則說要當將軍，問到司徒華，他卻答不出來，「我講唔出聲，我冇能力做科學家，又冇能力做將軍，喺兄弟姊妹同埋同學當中能力平平，爸爸嘆咗一口氣，話『你冇志向嘅』，呢件事畀我好深印象」。<br>1952年其父在寶血醫院因肝癌去世，臨終前由神父附洗，「神父問佢有乜遺言，佢話：『我捱足一世，冇一個仙剩，仲有乜嘢好講呢？』」正是這句話，令司徒華深感社會不公平，啟發他改變社會的心志。</p></body></html>