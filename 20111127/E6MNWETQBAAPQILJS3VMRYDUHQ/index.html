<html><header><meta charset="utf-8"><title>自稱基督徒過夜未失身G.E.M.認低能樣衰杏兒</title></header><body><h1>自稱基督徒過夜未失身<br>G.E.M.認低能樣衰杏兒</h1><p>鄧紫棋（G.E.M.）被踢爆入行前於網誌用粗言狂批胡杏兒、鄧麗欣及吳卓羲，更被發現在15歲那年與男友到離島過夜三日，因此被懷疑早已失身。現年20歲的G.E.M.昨日出席活動即場向三位藝人道歉，但卻沒有正面回應自己是否處女。</p><p>鄧紫棋昨日到紅館擔任「第六屆世界啦啦隊錦標賽」嘉賓，她對自己15歲入行前於網誌抨擊其他藝人，當中更粗口橫飛，她表示：「我細個真係好低能，接觸粗口成日講完覺得成熟，我今次真係千年道行一朝喪，真係好樣衰。」對於被指與男友離島之行早已失身一事，G.E.M.說：「當時我15歲，犯法嘢，我哋只係拖住手咋。」問她是否未失身？她說：「冇呀，我前男友都挺身而出證我清白。呢件事係佢打嚟話我知。」</p><p>唔接受婚前性行為</p><p>問G.E.M.是否處女及有否失身給男友林宥嘉？她即澄清說：「我係基督徒，唔接受婚前性行為，我冇呢啲歪念，同埋唔好再牽涉第二個男仔。」G.E.M.還向三位藝人胡杏兒、鄧麗欣和吳卓羲道歉，她指入行後欣賞各藝人付出的努力。另外，她對自己指摘母親一事說：「我媽咪喺上海send短訊話支持我，叫我堅強，母愛好偉大。」<br>至於被G.E.M.指為「肥杏」以及被她形容為很賤的胡杏兒，昨日到銅鑼灣出席珠寶店活動，她戴上約值1,800萬港元的鑽飾，明艷照人。對於被G.E.M.狂踩，胡杏兒表示看過有關報道，她說：「每個人都有自己鍾意同支持嘅偶像，唔可能要所有人都鍾意自己。」</p><p>胡杏兒唔怪G.E.M.</p><p>對於被G.E.M.指又肥又賤，杏兒笑說：「我同佢係同一屆嘅樂壇新人，喺活動上都見過面傾過偈，我就唔覺佢唔鍾意我。」杏兒表示若跟G.E.M.見面不會尷尬，亦不會怪她。提到G.E.M.公開道歉，杏兒說：「總之有人鍾意有人唔鍾意，不過我家都瘦番，可能當年爭獎爭得太犀利，咁有fans為自己偶像去批評另一個藝人啫，唔使saysorry。」<br>採訪：李珮洳、胡比<br>攝影：陳志嵐
</p></body></html>