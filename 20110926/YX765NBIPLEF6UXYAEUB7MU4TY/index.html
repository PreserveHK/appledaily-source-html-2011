<html><header><meta charset="utf-8"><title>開心飛起2：怒飛草帽　南投上賊船</title></header><body><h1>開心飛起2：怒飛草帽　南投上賊船</h1><p>路飛同烈陽號，帶同一班海賊衝出日本啦！紅爆動漫界的《海賊王》，登陸台灣九族文化村設主題樂園，除有10米長的烈陽號坐鎮，還有梅利號、故事館、3D電影院及商店街。咦！在攤位遊戲找到路飛的草帽，怒飛了幾十頂都唔中嘅！弊，今次真係上咗賊船㖭！</p><p>展期至年底</p><p>之前看到《海賊王》的千陽號登陸九州豪斯登堡，經已心癢癢想飛去朝聖，不過那艘船即將在9月30日停航，想今個周末飛過去都趕唔切！唔緊要，《海賊王》主題樂園早前經已登陸台灣的九族文化村，雖然10米長的烈陽號比豪斯登堡那艘細，但園內多個主題景點，其中的MemorialLog故事館，更是首次授權在日本以外地區重現《海賊王》的經典場景，展期至年底，找個周末，坐個幾鐘頭機就可以去搵路飛！</p><p>睇3D先取票</p><p>來到樂園，先不要被梅利號吸引過去狂影相，最重要是先到3D劇場取預約票，因最新的3D版《草帽追逐大冒險》就在這裏上映，在台灣獨家播放，片長約30分鐘，好快爆滿！劇院旁邊便有攤位遊戲，有些夾公仔、扭蛋、跳青蛙等的較OldSchool，不過就被路飛的小草帽吸引過去，約$8可以飛3次，ModelEagle連環怒飛了幾十頂，飛到遍地草帽，竟然無一頂中！回水呀！</p><p>每日4場握手會</p><p>「娜美呀！」一眾瘋狂粉絲大叫，原來娜美現身梅利號舉行粉絲握手會，每日四場，由路飛、娜美及卓洛輪流上場，不過每場只得10分鐘。同娜美握完手，終於走到故事館，一館主要是人物介紹，二館才是重點，先是磁鼓島的奇蹟櫻花樹、夥伴的印記，之後有小彭在海底監獄氹氹轉使出人妖拳法及破牆而出的路飛正搶救艾斯等，「逃獄」走出故事館後，10米長的烈陽號就在眼前，離開之前可以影餐飽。</p><p>再掃限量紀念品</p><p>f.航海王樂園</p><p>日期：即日至12月31日<br><br>門票：成人約$201、學生$165、小童$150<br><br>地址：南投縣魚池鄉大林村金天巷45號（九族文化村）<br><br>網頁： http://www.nine.com.tw/onepiece </p></body></html>