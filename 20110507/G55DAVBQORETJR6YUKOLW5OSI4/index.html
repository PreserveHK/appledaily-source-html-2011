<html><header><meta charset="utf-8"><title>殘酷素顏</title></header><body><h1>殘酷素顏</h1><p>現今藝人九成中晒微博毒，個個iPhone不離手，由朝到晚上微博吹水冧粉絲、講勻私事家事天下事，張貼靚相更屬指定動作。既有粉絲死硬支持，女星們也放下戒備，夠膽以素顏真面目示人，以下12女星在微博公開素顏照，抹掉濃妝、掹走假眼睫毛及除下「大眼仔」，但唔走樣者有幾人？嚇親人者就大有其人！都話化妝品係人類史上最偉大發明，唔到你唔信。　撰文：夏琴</p><p>黃婉曼腫面女神</p><p>貴為天氣女神、高登女神的黃婉曼，素顏上陣竟然眼腫臉腫到不能，年紀大了一圈。《肉蒲團》潮文又來了，「我心愛嘅黃婉曼就成個腫晒，變成一個浮腫小雲呀！」</p><p>藍燕騷胳肋毛</p><p>內地女星藍燕在《3D肉蒲團》中扮鐵玉香冶艷風騷，肌膚滑溜，但她甩掉脂粉上遊艇曬日光，兩堂短眉驚嚇過劉嘉玲扮的武則天，更恐怖的是她露腋毛搔首弄姿，太有味道了。</p><p>林憶蓮儍氣熟女</p><p>「我並不在乎臉上有多少皺紋，我只在乎活得快不快樂。」45歲的林憶蓮已講到明，挑戰歲月又如何？其實以其年歲而言，她算是保養得宜，這張笑臉還加添幾分儍氣。</p><p>官恩娜粉絲喊鬼</p><p>你是誰？係呀，係官恩娜。她把試新眼膜的照片放上微博，慣看她又濃又長的眼睫毛及剪水雙瞳，難怪粉絲留言真心話：「真佩服你的勇氣。」也有粉絲大叫：「鬼呀！」</p><p>鍾嘉欣搶眼大鼻</p><p>粉絲眼中的偶像，大多是咁的：「你知道嗎？你是最漂亮的。」所以幾百粉絲留言讚素顏鍾嘉欣美。戴上黑框眼鏡後的嘉欣，全臉最搶鏡竟是佔據最大面積的大鼻子。</p><p>陳煒人形熊貓</p><p>亞姐冠軍級人馬陳煒做乜事大汗叠細汗？斷估她剛做完運動，故留言「女人是用水造的。」大家認同，但更認同的是她的超深黑眼圈跟「團團」「圓圓」有得揮。</p><p>吳辰君駭人睡相</p><p>演過成龍《警察故事》系列的台灣女星吳辰君，本是性感尤物，她在近凌晨12時公開睡前照，令人打冷震，網民失控高呼「嚇到了！」</p><p>楊怡三眼小子</p><p>楊怡化妝前後差異不大，起碼一眼認出。有趣的是她沒有胭脂水粉遮掩下，三眼皮現形，黑眼袋冇得匿，木偶鼻通紅，頸側還有頸紋出現。31歲，都係時候保養吓啦。</p><p>葉翠翠狗不理臉</p><p>葉翠翠假假地也是港姐冠軍，擅長變臉的她早前才被指變了莊思敏樣，但最近又變番葉翠翠樣。素顏現真身、一臉殘爆的翠翠攬狗同眠，但連狗仔都擰歪臉。</p><p>G.E.M.變小學生</p><p>19歲的G.E.M.童心未泯，扮金魚嘴都可以玩一餐。近日她忙為演唱會綵排，日日身水身汗，化妝無謂，但素臉G.E.M竟如小學生，面圓圓又紅卜卜，素顏樣而言都算高分。</p><p>陳爽面目全非</p><p>做過網民女神的華姐靚女陳爽，戴粉紅膠框眼鏡遮素顏，外出食米線嘆茶。甩色爽爽像中了面目全非腳，請你快點找唐伯虎幫忙，以失傳的還原靚靚拳恢復原狀吧。</p><p>楊梓瑤青春有敵</p><p>「浸大咪神」楊梓瑤憑34E巨乳橫掃寫真界，雙峯風頭遠勝臉孔，不化妝的她就更加面目模糊。常說世上沒有醜女人，只有懶女人，雖則得22歲，也不全然青春大晒。</p></body></html>