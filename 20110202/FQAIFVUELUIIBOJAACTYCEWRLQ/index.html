<html><header><meta charset="utf-8"><title>股民被誘離銀行毆劫</title></header><body><h1>股民被誘離銀行毆劫</h1><p>【本報訊】一名婦人昨中午在油麻地一間銀行睇股票機期間，被一名「街坊」誘騙出外傾談，女事主見他熟口熟面，不虞有詐，豈料遭該男子揮拳狂毆頭臉，乘機搶去她手上載有2,000元現金的環保袋逃去，事主負傷追捕50米不果，報警求助。婦人不忿地說：「啲錢攞嚟過年斬料o架！」</p><p>損失新年斬料錢</p><p>昨中午12時，62歲姓李女子手持環保袋，擬往油麻地準備買燒肉及賀年食品，她表示因早前買了股票，於是購物前到吳松街120號創興銀行睇股票機，此時一名年約60歲身材健碩的男子也在銀行內睇股票機，其間該男子聲稱有要事商量，誘騙李婦出外，李婦認得他不時在銀行內睇股票，以為交換股票心得，不以為意答應外出。<br>豈料李婦走出銀行後，該男子突揮拳毆打她頭臉多次，李當場臉鼻流血，大漢乘機搶去李婦的環保袋後拔足狂奔。李婦不甘損失負傷追了50米至寶靈街，便失去賊人蹤影，無奈報警。警員接報到場兜截疑人無果，李婦血流披臉送院敷治。<br>李婦在醫院候診時，她仍不忿地說：「我唔識佢（賊人）呀，佢睇到我有2,000蚊就搶我錢。我啲錢攞嚟過年斬料o架！我認得佢好高大，眉絲細眼，喺油麻地成日都撞到佢，銀行應該睇到佢個樣。」</p></body></html>