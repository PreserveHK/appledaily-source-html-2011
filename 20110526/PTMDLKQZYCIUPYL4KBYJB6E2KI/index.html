<html><header><meta charset="utf-8"><title>拆局23條議題　逼唐梁表態</title></header><body><h1>拆局<br>23條議題　逼唐梁表態</h1><p>被視為下屆特首「黑馬」的全國人大常委范徐麗泰拋出下屆特首要處理《基本法》23條立法這敏感議題，政圈議論紛紛。有政界人士形容范太「盡地一煲」的味道甚濃，甚至令人覺得她力爭入閘參選：「家形勢好亂吓，連中央係咪支持多過一個人出選都未定，話就話范太表過態支持唐英年，但佢家想落吓場跑吓有乜出奇？」<br>該政界人士又認為范太提及23條立法，除了向中央「交心」外，也間接向唐英年、梁振英等出了一道難題，要對此敏感議題表態，「唐英年、梁振英一直講民生、經濟嘢、兩個人一直迴避對政治議題、包括23條立法、雙普選表態，家范太出嚟講先，佢哋都好難再避而不答」。</p><p>有利泛民打選戰</p><p>有泛民中人認為，唐英年和梁振英一直將特首選戰定位為民生、經濟政策之戰，但范太此番發言，勢必令特首選戰變得更政治化，「肯定由原本關心民生議題、變成關心係咪要為23條立法」，這種變化反而有利泛民候選人，與北京支持的候選人打特首選戰，「講民生、經濟政策，泛民候選人係冇優勢，但一講到反對23條立法、爭取雙普選就開正泛民強項，益咗我哋搞特首選舉」。<br>《蘋果》記者</p></body></html>