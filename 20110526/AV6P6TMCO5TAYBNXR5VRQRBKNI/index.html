<html><header><meta charset="utf-8"><title>A小姐反擊：鹹濕形象難洗脫「任亮憲下面控制上面」</title></header><body><h1>A小姐反擊：鹹濕形象難洗脫<br>「任亮憲下面控制上面」</h1><p>【本報訊】「維園阿哥」任亮憲洗脫強姦污名後，即向傳媒表示要成立「男權組織」，為「同病相憐」的男士爭取權益。報稱被任亮憲強姦非禮的A小姐昨看到他的專訪後，致電本報投訴有人毫無悔意、誠信破產、急於報復，諷刺成立男權組織之說等於「要搞個強姦犯俱樂部」。</p><p>斥毫無悔意</p><p>A小姐看到有關報道後心感不忿，她表示，有人聲稱不欲詳細談論案情，卻自行向傳媒詳盡披露口供資料，「好心佢啦，自己又話會低調，又話會吸取教訓，真係冇人相信喎」。任亮憲在刑事調查「甩身」後，自稱亦是受害者，A小姐說：「究竟係一個俾人強姦後因為證據不足，冇辦法攞到公道嘅人慘啲，定係佢（任亮憲）嘅聲譽慘啲？」<br>A小姐不滿有人毫無悔意：「耍手段抹黑人哋去話自己清白」，「成件事有乜最大感受？咪係有啲人誠信破產、太過自信，以為個個女人都覺得佢係一個加藤鷹！」她最不滿的是，有人利用自己的公眾形象，換取女性的信任，繼而加以侵犯，「有啲人根本冇政治智慧o架，係下面控制上面！就算呢單案係完結咗，佢嘅鹹濕形象都係甩唔到」。<br>任亮憲前日表示，警方不提起訴後，他將重返政治舞台。他形容捲入強姦非禮案被調查的五個月永世難忘，壓力很大，認為今次是「自己嘅信任俾人利用」，奉勸沒誠意交往的女子「非誠勿擾」。</p></body></html>