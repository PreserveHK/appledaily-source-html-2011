<html><header><meta charset="utf-8"><title>成名半年壓力爆煲林欣彤：我成日都喊</title></header><body><h1>成名半年壓力爆煲<br>林欣彤：我成日都喊</h1><p>無綫見到台灣《超級星光大道》搞到有聲有色，即刻跟風搞個《超級巨聲》，給喜歡唱歌的人圓歌星夢，林欣彤（Mag）以小小巨肺彈出，成績超卓，對一班立志進軍樂壇的年輕人來說，阿Mag恍如引路的明燈，但對於阿Mag來說，踏上成名路為她帶來不少壓力，身心俱疲的時候，她會化身大喊包，以眼淚來發洩。</p><p>參加《超級巨聲》一夜成名的林欣彤，成為眾人的焦點，阿Mag受無綫力捧，在半年內人氣勁升，同一時間要讀書、錄歌，拍戲又拍劇，忙到透支，阿Mag會用眼淚發洩所有壓力和不快。</p><p>緊張演唱失準</p><p>林欣彤解釋說：「係人都知我鍾意喊，我係喊包，所以我成日都會喊，呢半年係好多嘢學，拍戲、拍廣告，學好多嘢。」<br>入行後向多方面發展的阿Mag，最緊張的就是唱歌，她最怕唱歌失準，她說：「試過唱之前好緊張，唱到失準，呢樣我係最難過，我知道呢個主要係心理影響狀態，所以我唔咁緊張，放鬆自己會控制得更好我要快啲克服，有外國歌手講過呢個係好事，係一個衝擊，不過講到底我都唔可以過份緊張。」</p><p>羅孝勇學中文</p><p>同期出身的「巨聲幫」，好像羅孝勇、胡鴻鈞、吳業坤、謝東旻和陳國鋒等均在默默耕耘。跟阿Mag傳緋聞的兩個大男孩羅孝勇及胡鴻鈞，都各有發展。在外國長大的羅孝勇，對前景充滿希望，他說：「我做咗好多唔同嘅嘢，節目主持、舞台劇，時間真係過得好快，以前喺外國時間好似過得好慢，家最緊要係學好廣東話。」胡鴻鈞的夢想仍然是想做一個歌手，他說：「我的目標係有一隻屬於自己的歌，希望可以好快做到。」<br>採訪：楊潔雯<br>攝影：陳俊強<br>場地提供：HongKongBowlingCityLimited<br>化妝：CyrusLeeofBeautyTech<br>髮型：RonNgofHHSalon<br>服裝：Juicy</p></body></html>