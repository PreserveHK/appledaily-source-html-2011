<html><header><meta charset="utf-8"><title>諗定賀超儀封后超鳳爆母患病激瘦</title></header><body><h1>諗定賀超儀封后<br>超鳳爆母患病激瘦</h1><p>賭王何鴻燊分燊家事件平息後，四房都再度活躍社交圈。二房千金何超鳳前晚以籌委身份，現身芭蕾舞團舞會，她透露賭王父親對於胞妹超儀入選金像獎表現開心，又罕有談及母親藍瓊纓的病況，超鳳雖不肯透露患何病，但表示母親常要進出醫院覆診，消瘦不少。</p><p>賭王何鴻燊二房千金何超鳳前晚以籌委主席身份，在九龍站重開的麗思卡爾頓酒店，為香港芭蕾舞團舉辦慈善ball，不少社交名媛紛紛而至，包括王仁曼、張天愛、已故賭王傅老榕孫女傅潔恩，以及潮人黃偉文等。</p><p>一直留港休養</p><p>超鳳大談芭蕾舞經，她說：「自己細個都學過年半時間，兩個女都有學，不過佢哋大個咗有其他興趣，加上忙讀書。」兩名女兒是否有其阿姨何超儀的演藝天份，她說：「應該冇，佢提名金像獎都替佢緊張，全家都會支持，佢已經係我哋家人入面嘅最佳女主角，爹哋都好開心，已計劃同佢慶祝。」<br>記者問到其母藍瓊纓近況時，超鳳說：「佢一直都喺香港休養，定時要返醫院覆診，瘦咗幾多。」記者再問其母患甚麼病時，她說：「太私人，唔方便講。」<br>此外，超儀日前接受港台車淑梅電台訪問時，談到家中有十七位兄弟姊妹，她即說：「我得五個。」。對於有傳若當月那一房沒是非，便能分得特別花紅，超儀說：「係咪傳媒寫多啲料分多啲紅。」超儀大讚賭王父親是好人，擁有好的氣牆感染別人，她說：「爸爸係一個功德無量嘅人，自己好感受到佢和藹，佢咁得人鍾意，全因佢係好人，做到人上人，母親係黑白分明嘅正人君子，擁有傳統中國女性典範，希望他日自己都能好似母親咁。」
</p><p>超儀想老公瘦</p><p>至於夫婿陳子聰，超儀覺得他是永遠擁正能量的人，結婚八年可能令他失去模特兒身形，但當年老公減得太辛苦，不過都想他瘦點健康點。<br>採訪：RitaLeung、MaKinWah<br>攝影：ChanShunChing
</p></body></html>