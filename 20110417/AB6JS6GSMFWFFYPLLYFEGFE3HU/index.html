<html><header><meta charset="utf-8"><title>異性雙噏：周末早餐 - 馬啟仁</title></header><body><h1>異性雙噏：周末早餐 - 馬啟仁</h1><p>雖然自己的工作沒有甚麼特定放假日可言，但對周末和周日的來臨仍然是相當雀躍的，尤其是早上的時光，行人少了，步伐慢了，陽光也燦爛了。<br>這天周末回到熟悉的茶餐廳吃着同一個B餐，手上捧着熟悉的《蘋果》體育版，目光又停留在那幾段每周一次的名家專欄，明明他們講的都是與足球波盤風馬牛不相及的私事，卻最惹人關注。300字左右的字數，有280字是各7位老編的每周大事回顧，講的是演唱會後感、動漫歷史、上街遊行、甚或是湊女三字經，各式其式，充滿生活感，令人頓時對作者產生無名的親切，這就是波盤洪流中的清泉吧。<br>而最有趣的是，大家又總會在收筆前用20字來個心水推介，甚麼水兵鬥海軍，一定會嚟真呀；或心繫阿仙奴，好人有好報呀；又或唔理咁多，總之開「大」呀！當中的由抒情及筆鋒一轉為必勝客的心情，令人看得驚喜無限。<br>不是想打擊提供貼士的同業們，但讀者們也實在已經進化到有一定主見的水平了，睇預測的，基本上都是選擇性來睇，見到啱心水的就拜讀，唔啱心水的就略過，甚麼是心水？就是自己的心頭好也，貼士在今天的足球世界，不過是加強投注者對自己信心的小文一則，作用如facebook貼相的一個like，有固然好，無亦好快見唔到。以前認識一位風水雜誌編輯，案頭上總有好幾本不同名家的風水書，我問她為何不只揀一本睇？她的答案是：「冇乜所謂邊本好，講得自己好嗰頁就睇，講得唔好就唔睇！」<br>波盤風水可以沒前文後理，生活卻相反，點解晨早起唔到身？因為太遲瞓囉！點解人哋對你唔好？會唔會係你對人都麻麻哋呢！最近友人都在或多或少的改變自己，有位一年不做運動的已經連續7日去了游水，有位工作狂決心選擇性工作，有位說話像急口令的終於停下來潛心太極。<br>賽果無常，人生如是，只望周末早餐的味道不變。<br>文：keyman</p></body></html>