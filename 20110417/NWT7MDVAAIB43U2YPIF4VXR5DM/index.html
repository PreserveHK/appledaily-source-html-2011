<html><header><meta charset="utf-8"><title>藝術培訓啟發障礙兒童</title></header><body><h1>藝術培訓啟發障礙兒童</h1><p>「社會沒有學習障礙，只有教學障礙」。一群被社會評定為發展障礙，包括自閉症、亞氏保加症、智障、發展遲緩及ADHD（專注力不足）的兒童，社交及表達能力雖然比常人稍遜，但只要得到適當啟發，也可有優越表現。協康會粉嶺家長資源中心舉辦「藝術無障礙」藝術探索之旅計劃，透過一系列藝術培訓活動，加強及啟發孩子的表達及溝通能力，活動獲蘋果日報慈善基金撥款9,550元支持。</p><p>協康會粉嶺家長資源中心社工曾姑娘表示，是次活動參加者中，以自閉症小朋友居多，年齡由7至12歲，「坊間好少舉辦同類型活動，自閉症兒童一般語言能力較弱，我哋希望透過藝術同遊戲，擴闊佢哋嘅幻想空間同表達方式，有小朋友喺第一堂好似唔投入，但竟然可以喺第二堂講得番第一堂做過啲乜嘢，亦會提出意見，多咗表達自己」。</p><p>訓練課程分三部份</p><p>「藝術無障礙」共分三部份，包括「故事劇場」、「舞動傳奇」及「親子藝術工作坊」。每部份有5節，約有9名小朋友參與，共30名發展障礙兒童受惠。每節課堂均有導師指導，以表演藝術作媒介，讓小朋友透過身體動作及幻想力，學習表達情緒之餘，同時也發揮藝術潛能。<br>以故事劇場為例，導師要小朋友只用一張軟墊作輔助，扮演不同科目的老師，又模擬大家去海洋公園和上茶樓飲茶的情節，小朋友會精靈地將軟墊幻想成點心車，模擬車上擺放不同點心，即場叫賣。<br>謝太的8歲兒子是自閉兒童，她坦言愛子在抽象思維及表達能力上不足，「藝術治療可以訓練佢嘅抽象思維，令佢明白到肉眼見到嘅嘢，同腦裡面諗嘅嘢可以唔同，平時佢唔識得咁樣表達自己，但係工作坊就學到」。<br>「仁仔叔叔」是今次活動的導師，有多年教導特殊兒童的經驗，他指每位小朋友均有不同特質，「最重要喺畀空間佢哋發揮，好似軟墊咁，只喺一種又簡單又平嘅道具，先以道具做起點，令佢哋容易掌握，慢慢可以唔用道具，單靠身體動作模擬故事情節，表達佢哋要表達嘅嘢」。他認為，自閉症兒童並非不懂與人溝通，而是「你唔識點同佢溝通」。</p><p>對待自閉童須放手</p><p>他建議對待自閉症兒童，要懂得放手，不要「捉手」。「為咗要小朋友做到一樣嘢，就捉住佢隻手去做，咁樣小朋友只喺木偶，乜都學唔到，我哋要做嘅喺啟發。」他引述天生沒有手足、《五體不滿足》作者乙武洋匡的老師曾說過：「只要唔限制每個動作要點做，大部份同學都能做到所有事情。」<br>「社福機構專戶」捐款編號：S0006<br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果日報慈善基金乃根據《稅務條例》第88條獲豁免繳稅的慈善機構<br><br>收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3</p></body></html>