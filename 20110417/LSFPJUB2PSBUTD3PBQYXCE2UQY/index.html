<html><header><meta charset="utf-8"><title>承認對林忠豪有好感</title></header><body><h1>承認對林忠豪有好感</h1><p>廖碧兒沒有陳豪，身邊換上李澤楷富貴表弟林忠豪，日前本報更接獲讀者報料，指林在他的blackberrymessenger內展示其價值逾300萬的紅色法拉利458照片，不過廖碧兒強調她現已放低男女感情，即是單身，兩人只是朋友，她說：「我冇同佢拍過拖，當然做朋友係大家有好感。」林忠豪有否追過她？她大笑：「我都唔差，幾多人追o架，哈哈！」</p><p>患難見真情</p><p>其實林忠豪跟廖碧兒度過一段難捱時刻。去年11月，廖碧兒拍外景時踏空步傷了脊椎骨，壓着神經線，她一直忍痛至拍竣《依家有喜》，到今年2月入院做手術切除部份椎骨，她說：「我哋係咁抵死，係咁捱，覺得自己superwoman乜都做到，去到咁脆弱嘅時候，先知自己係一個人，唔係鹹蛋超人，最後仲要開刀。我都唔細，要錫自己啦，身體最重要。」<br>當時廖碧兒抱恙，林忠豪有沒有探她？她說：「冇乜，嗰時醫院咁啱有大新聞發生，我入院時都唔係好方便，屋企人探得我最多。」她出院後，本報曾拍得她與林忠豪在坑口村食飯，可見二人關係非一般。<br>此外，有傳廖碧兒被TVB放棄，年底約滿後她將離巢發展，對此她說：「將來嘅嘢好難講，到家我同公司關係好好，我喺TVB長大，差唔多10年，年年都話公司雪藏我，其實公司好支持我。」藝員賺人仔成熱潮，廖碧兒也留一線，她說：「有藝員走亦有人留低，錢係其一，做得開唔開心係我好大嘅元素，都會諗自己將來。」首選留TVB？她抵死說：「呢一刻會。」</p></body></html>