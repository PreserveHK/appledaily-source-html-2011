<html><header><meta charset="utf-8"><title>窩輪摶擊：永利基金買盤盛　28788博升7成 - 俊樺</title></header><body><h1>窩輪摶擊：永利基金買盤盛　28788博升7成 - 俊樺</h1><p>內地通脹升溫係市場預期之內，經濟增長升幅勝預期亦係好正常，因為通脹係推高經濟增長嘅一個原因，中央既要維持經濟增長又要防範通脹，未來嘅調控措施仍然會係克制而有秩序進行，對經濟唔會有太大嘅衝擊。<br>港股上禮拜橫行偏軟，向好大形勢冇變，恒指收24008，同日花旗股市升56點，道指收12341，大成交支持升勢，對港股有利。個股方面，濠賭股走勢強，短炒有睇頭。<br>永利C輪28788：永利澳門（1128）收26.25元，升2.3%。股價持續強勢，成交大增，應該有唔少基金買盤，短線好大機會上試30元，中線就更樂觀，可以諗吓隻C輪28788。<br>隻輪現價45仙，2011年7月11日到期，行使價23元，溢價4.8%，引伸波幅52.9%，槓桿率5.8倍（有效4.3倍），正股升上30元，28788睇75.6仙，升幅近7成，都幾吸引，正股跌穿24.80元就沽咗隻輪。<br>俊樺</p></body></html>