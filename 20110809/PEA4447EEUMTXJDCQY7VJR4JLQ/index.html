<html><header><meta charset="utf-8"><title>Dell十面殼王　一剔換靚Note</title></header><body><h1>Dell十面殼王　一剔換靚Note</h1><p>好多人每日都電腦不離手，睇住相同造型、顏色單調嘅Notebook，轉數都慢幾拍！想生活多點色彩，就要留意Dell新返Inspiron換殼版14R，大玩換殼轉面，設計仲好有心思，並非換色咁簡單，一共有成10款之多，一剔一拆就搞掂，易過你襯衫多多聲！<br><br>記者：許福合<br>攝影：陳陶鈞<br>Model：Angelina＠PureModels</p><p>日日換新Look</p><p>這款Inspiron換殼版14R，屏幕大小為14吋，新機落地預設係黑色機殼。不過，黑殼係可以好容易除下，只要剔吓個換殼鍵，機殼就可以退下來，再換上個新殼就可完成變身！殼王14R仲有成10款殼之多，而且每個設計都由SwitchbyDesignStudio負責，花紋幾有心思，款款都好有藝術創意，唔想同人撞機就啱晒！不過出機前都要留意，事關10款殼中，零售店或網上商店都有專屬款式，揀啱心水先決定去邊度出機。</p><p>專用Stage介面</p><p>14吋機重2.218kg，手感是有點重，不過有齊DVD燒碟機同HDMI頭，連USB都有成四個，其中兩個仲係USB3.0，功能咁齊，有啲份量都可體諒。硬件方面，可自選IntelCorei3或i5，配4GBRAM，硬碟有成500GB，加上RadeonHD6630M顯示卡，嚟緊開學學生哥買來做功課打機都好夠用！系統方面預載《Win7》，桌面會有個專用UI介面《Stage》，方便你睇相片、音樂同影片，亦可替常用軟件程式加入快捷鍵，用起來比起視窗介面更直接好用。</p><p>試用<br>似MacOS</p><p>若將滑鼠移到《Stage》工作列上，會有動畫效果，有點似MacOS嘅Dock。</p><p>分享到fb</p><p>音樂及影片即擊即睇，相片更設分享功能，可分享到fb或Flickr等網站。</p><p>播片順暢</p><p>內置獨顯嘅14R，在《Stage》播放高清影片相當流暢，啟動速度亦好快。</p><p>9月12日前買機送殼</p><p>由即起至9月12日前購買14R，可以免費獲贈一個價值$499外殼，另外可再加$299購買額外機殼。</p><p>Profile</p><p>處理器：IntelCorei3-2310M2.1GHz<br>記憶體：4GB<br>顯示卡：AMDRadeonHD6630M1GB<br>硬碟：500GB<br>光碟機：DVD-RW<br>系統：Windows7家用進階版64bit<br>體積：343×32.8×245.8mm<br>重量：2.218kg<br>查詢：Dell（29693115）</p></body></html>