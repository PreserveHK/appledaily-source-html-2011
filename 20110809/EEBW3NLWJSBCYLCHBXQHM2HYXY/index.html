<html><header><meta charset="utf-8"><title>夏娃兒：Hazel征服多手仔</title></header><body><h1>夏娃兒：Hazel征服多手仔</h1><p>跳舞出身的新8模Hazel（徐熙素），最近想轉型做打女，於是拜楊盼盼為師學功夫，她笑說：「我見到自己黑黑實實嘅外形，睇落好啱打功夫，所以咪膽粗粗跟阿姐（楊盼盼）學功夫。」</p><p>狠踢色狼要害</p><p>講到練武過程，Hazel直言非常辛苦，她說：「我係一對一咁上堂，教練只係畀30秒時間飲水，每日踢腿最少200下，又要做好多體能，雖然我啲筋骨已經好軟，但做完熱身都會周身痛，不過如果一個女仔識功夫，睇落都會好型，我朝住MaggieQ呢個目標進發，希望有一日好似佢一樣。」<br>睇得又打得的Hazel更即場示範了幾招防狼術，見她出手又快又狠，主要攻擊男士的重要部位，她說：「我未試過用呢幾招對付色狼，但試過喺酒吧俾人摸patpat，我咪一手推佢埋牆，用好惡嘅眼神睥住佢喪鬧，女仔一定要咁保護自己，唔好惹我，我唔蝦得！」採訪：何慧斯<br>攝影：陳志嵐<br>泳衣提供：BodiBra</p><p>Profile</p><p>徐熙素　Hazel<br>年齡：25歲<br>三圍：32B、26、35<br>身高：171cm<br>簡介：舞蹈員出身，現為新8模成員，最近向楊盼盼拜師學功夫，希望朝MaggieQ之路進發。<br><br>資料來源：《蘋果》資料室</p></body></html>