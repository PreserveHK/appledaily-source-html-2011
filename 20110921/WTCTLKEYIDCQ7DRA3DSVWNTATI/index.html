<html><header><meta charset="utf-8"><title>「搵通渠佬通波仔」港台節目主持冷嘲鄧忍光</title></header><body><h1>「搵通渠佬通波仔」<br>港台節目主持冷嘲鄧忍光</h1><p>【本報訊】AO廣播處長鄧忍光上周空降港台，獲工會以黑地氈「歡迎」，昨日再遭員工圍攻。多名港台節目主持人出席節目巡禮時一唱一和，在他面前暗撐編採自主，《頭條新聞》主持吳志森更引用孫中山名句與同事互勉：「革命尚未成功，同志仍須努力！」台下員工隨即報以掌聲和歡呼聲，鄧忍光則全程微笑。　記者：白琳</p><p>港台昨日舉行新季度電視節目巡禮，鄧忍光首次以廣播處長身份出席。助理廣播處長張文新在典禮開首致辭指傳媒界「好多風雨」，「我都好驚㗎，但係小小風雨冇影響到港台同事嘅熱情」。他又預告港台的高清節目製作將由50小時提升至200小時，「希望新處長畀多啲指導我哋，同埋提供多啲資源，多謝晒你先」。</p><p>暗示企硬編採自主</p><p>最新一集《頭條新聞》諷刺毫無傳媒經驗的鄧忍光執掌港台等於「搵通渠佬去通波仔」，節目主持昨在典禮上也毫不忌諱，數分鐘發言恍如政治棟篤笑，全場笑聲不斷。<br>當談及《頭條》新動向時，穿黃色風褸的羅啟新說：「為咗迎接新廣播處長，我今日着嘅衫係螢（迎）光！」羅又稱「我哋有咩就講咩」，暗示企硬編採自主。<br>《頭條》另一主持曾志豪笑稱，打算在節目於亞視播出時試行一個創舉，「試吓自己阻個節目出街，因為佢（亞視）阻唔到，就試吓自己阻。一向監製把關，由今天起，我哋同自己把關」。此時羅啟新突然搶咪：「監製唔係阻個節目出街，佢係阻個節目……街㗎！」吳志森接力：「唔講得，censor（審查）咗！」他續指《頭條》未來主題是辛亥革命一百周年，又把孫中山名句改成「革命尚未成功，謝志峰仍須返工」，撐謝志峰留守《城市論壇》。</p><p>處長忽然變成啞巴</p><p>《議事論事》李鵬飛也加入討論，指本港時事節目話題不絕，「因為當權者畀我哋有機會做。我想講吓鄧忍光，我留喺度再做，都係因為你喺度呀」。他又有感而發，指必須維護香港核心價值，例如法治、人權和民主自由，因此繼續支持港台，「我對港台有種感情，領緊生果金都要做多一季」。<br>面對主持人的明槍與暗箭，於典禮負責向嘉賓致送紀念品的鄧忍光既不上台發言，典禮前後也不回應傳媒提問。立法會廣播事務委員會將討論政務官空降港台問題，港台節目製作人員工會正聯絡各黨議員爭取支持。
</p></body></html>