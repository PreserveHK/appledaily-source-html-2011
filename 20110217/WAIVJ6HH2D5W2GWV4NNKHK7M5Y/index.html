<html><header><meta charset="utf-8"><title>巴塞MWC2011直擊裸視×雙鏡手機　3D全程睇</title></header><body><h1>巴塞MWC2011直擊<br>裸視×雙鏡手機　3D全程睇</h1><p>巴塞MobileWorldCongress正式踩場！今年新手機「玩」字當頭，除一早曝光嘅PSPPhone，連WP7都話會結合Kinect功能；講到最爆都係LG部雙鏡3D裸視手機！現場有實機試玩，完成度相當高，預計第二季入手！<br><br>記者、攝影：陳國輝</p><p>LGOptimus3D<br>立體介面　浮出嚟</p><p>3D裸視唔係新技術！早前日系水貨Sharp手機，以及港產Speed裸視DV等，大家都見過；但講到質素，記者感覺LGOptimus3D就較省鏡！<br>淨係屏幕已經闊4.3"，全輕觸式設計，介面亦專為3D而設，浮凸感覺好實在，更支援打3D遊戲兼睇戲，比起較早前賣街嗰部Sharp3D手機，色水更鮮艷，亦唔覺有偏藍情況；唯一可惜係使用自家作業系統，幾時有Android版？等吓先啦！</p><p>拍720p高清3D片</p><p>Optimus3D機背配備雙鏡頭！可同時提供1080p全高清2D攝錄，或720p解像度嘅3D拍片。現場更提供試拍，只要經機身HDMI線駁上3DTV，再戴上專用眼鏡，就可即時睇到立體影像；比起靠單一鏡頭再經軟件轉3D效果，梗係堅好多啦！</p><p>Profile</p><p>處理器：1GHzOMAP4DualCore<br>制式：WCDMA/GSM<br>體積：128.8×68×11.9mm<br>重量：168g<br>屏幕：4.3"WVGA芒<br>主要功能：1080p2D攝錄、720p3D攝錄、HDMI1.4、DLAN影像傳輸、拍3D相、睇3D版YouTube</p><p>OptimusPad硬撼三叔
</p><p>見Samsung出咗部Tab10.1，LG亦忍唔住要公佈款式相若嘅OptimusPad！同樣行Android3.0，再配備1GHznVIDIATegra2雙核心處理器，不過屏幕就稍細，得嗰8.9"。</p><p>注目新手！<br>XperiaPlay嚟真　Game賣€5</p><p>GalaxySII發佈當晚，查實另一邊廂嘅SonyEricsson，亦正式將PSPPhone嘅廬山真面目向全世界展示，正名叫XperiaPlay，屬首部Playstation認證手機。<br>規格無乜資料，現場除咗提供大量實機試玩，更有賽車、射擊以及格鬥三款遊戲俾你揀；採用AndroidOS，如果想玩新Game，要到PlaystationPocket下載專用遊戲，售價5歐元起，比起AndroidMarket一貫收費，似乎貴啲喎！</p><p>HTC7Pro強化打字手感</p><p>1GHz處理器已成今年手機潮流！WP7新機—HTC7Pro，體積明顯比上代HD7輕盈；屏幕Size同樣玩番3.6"，不過佢額外提供QWERTY鍵盤，經常打短訊及Email，應該好啱使。</p><p>展覽女郎欠奉，令呢兩位「靚女」紅如環姐！</p></body></html>