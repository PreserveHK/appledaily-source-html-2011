<html><header><meta charset="utf-8"><title>DaDa師妹挾32E出寫真</title></header><body><h1>DaDa師妹挾32E出寫真</h1><p>百果園E神陳靜（DaDa）師妹、26歲的鄧伊玲（Elaine）擁有32E巨咪，她將於下月推出寫真集，大騷驕人身材。</p><p>凍到騰騰震</p><p>問到Elaine男友、無綫收費台主持黎國輝（阿感）有否反對她影性感照？她說：「影相之前男友都有份開會，佢好支持我，覺得應該趁青春留倩影。」<br>為保持最佳狀態，Elaine早已開始減肥，由100磅減至92磅，她說：「我輸蝕唔夠高，得5呎2吋，細細粒。自己屬於豐滿型，讀書時成日遮遮掩掩，搞到有啲寒背，家努力糾正呢個陋習。」<br>拍攝當日，Elaine冒寒穿泳衣在西貢開工，凍得她騰騰震，但她仍要保持自然笑容，她說：「因為天氣凍，沙灘完全冇人，影相時唔會尷尬，拍攝得好順利。」<br>撰文：李森</p></body></html>