<html><header><meta charset="utf-8"><title>團友曾商量　趁槍手講電話搶槍</title></header><body><h1>團友曾商量　趁槍手講電話搶槍</h1><p>【本報訊】生死11小時，李瀅銓身處旅巴車廂，不知車外情況，心中不斷怒罵「唔知菲律賓警察做緊乜，咁耐都搞唔掂」。她曾多次向團友建議「自己搞掂個槍手」，想過趁槍手伏在座位外望時壓着他，也想過趁他站在車門時踢走他，更想過乘他講電話分心時撲向他搶槍。但計劃最終未有實行，多次錯失制服槍手的機會，最終場面失控，她目擊槍手大開殺戒。<br>李瀅銓憶述，脅持事件初段，氣氛並不緊張。身形頗健碩的團友陳國柱不時謂「其實佢（槍手門多薩）要好少錢之嘛，畀咗佢咪算囉」，希望付錢了事，又慨嘆「好黑仔呀！點解會發生咁嘅事？」反觀弱質纖纖的李瀅銓，已知自求多福，大膽向坐在她附近的領隊謝廷駿及陳國柱建議「自己搞掂個槍手」。<br>據她觀察，門多薩經常整個人伏在車廂最後排位置，單手揭開窗簾，身體保持靜止幾十秒，以窺探車外情況。她認為既然槍手一動不動，身處的空間亦令他難以掙扎，遂向二人建議「男人可以試吓壓住佢，我可以負責搶槍」。惟最終沒有實行。</p><p>「唔知警察做緊乜」</p><p>脅持期間，門多薩多次走到車頭位置，或坐或站，也曾長時間站在車門旁邊。李憶述「我好想踢佢落車」，但這想法亦未能實現。<br>後來門多薩鳴槍示威，並將謝廷駿鎖在車頭位置。梁錦榮多次與李商量如何搶槍，又指示子女梁頌學及梁頌儀，一旦車上成年團友搶槍時，孩子亦須配合按壓槍手的雙手。梁錦榮更要肯定女兒聽清楚指示才放心。<br>李亦多次向陳國柱等團友建議參與搶槍行動，「咁樣拖落去都唔掂，唔知警察做緊乜。個槍手因為攞住個手提電話傾嘢，要舉高一隻手，隻手離開咗武器，不如趁佢轉身，撲出去，我就搶槍啦？」惟計劃未能實行。此後團友未有行動，「一路直至佢殺我哋」。<br>李瀅銓作供時，表現鎮靜，惟憶述多次錯失擒拿槍手機會的經過時，語氣總帶着悲痛與不忿。說至目擊梁家小兄妹遭槍手射擊時，堅強的她亦不禁哽咽。</p></body></html>