<html><header><meta charset="utf-8"><title>雷凱欣臭口芭比加入戰團出寫真娜姐、JessicaC.聯手騎劫書展</title></header><body><h1>雷凱欣臭口芭比加入戰團出寫真<br>娜姐、JessicaC.聯手騎劫書展</h1><p>自09年爆發o靚模潮後，每年盛夏便是高峯期，不少對娛圈有憧憬的美少女乘機「胸」湧而出，憑深長事業線上位，令書展成為宅男書蟲聚腳地。雖然距離7月書展尚有數月，但周秀娜、JessicaC.、雷凱欣和選美敗將「臭口芭比」廖祉甯已開始蠢蠢欲動，為炮製噴血寫真集加緊度橋，密謀騎劫書展。</p><p>近日天氣乍暖還寒，但耐寒力極強的o靚模們已開始騷胸晒腿，搶攻今年7月20日開鑼的書展。周秀娜宣佈孖住JessicaC.搶先發射導彈出寫真，36F的雷凱欣也全裸出擊，就連嫁唔出的臭口芭比廖祉甯也敲響34C暴乳警鐘，為騎劫書展進入備戰狀態。</p><p>娜姐玩波波添動感</p><p>要構思和籌備一本寫真集絕不簡單，背後起碼花上半年時間，周秀娜過往先後在寫真集食雪糕和食腸仔，今年她打算不再玩食嘢，改與JessicaC.玩排球，娜姐昨日在電話中說：「我今年本來冇打算再出，但電影公司好想我哋配合《熱浪球愛戰》推出一本電影寫真，暫定去菲律賓拍外景，成本書會以動感為主。」<br>36F咪咪的雷凱欣參演3D情慾電影《3D肉蒲團之極樂寶鑑》後，令她對身材更添自信，當然無懼娜姐和JessicaC.的導彈，雷凱欣將獲蕭定一豪擲百萬出寫真，她昨日雀躍回應：「家好多構思仲傾緊，我最想去日本拍外景，只要人靚景靚，我就性感冇底線。」<br>新年過後，食到周身豬腩肉的臭口芭比廖祉甯面對勁敵當前，難怪要宣佈接受地獄式減肥，失意選美台的她恃着儍勁投奔書展，決意倒奶餵飽宅男，她日前已急不及待換上三點式造勢，問到臭口芭比是否接受三點盡露時，自信爆棚的她說：「三點構成一個漩渦。」被經理人斥語無倫次後，她才正經回答：「有想像空間會更有美感。」臭口芭比預告會在寫真集中大玩cosplay。</p><p>陳靜重振34E咪咪</p><p>去年在書展輸得一敗塗地的百果園E神陳靜（DaDa），為收復失地，今夏決定重振34E咪咪，她的經理人施念慈昨日說：「DaDa今年書展會出個人寫真，我哋稍後會去佢家鄉上海取景。」陳靜昨日在尖沙嘴出席活動，大談擇偶條件說：「有錢仔同靚仔，我係會揀靚仔，錢對我嚟講唔係咁重要，自己可以搵，阿媽話靚唔靚仔都會花心，身邊好多朋友都係咁嘅例子。」<br>胡心諾（Rainbow）昨日也宣佈夏季率領Donut師妹，以及五名年約16歲的師妹團Fantasy出擊，晒青春攻入書展，以慰藉電車男寂寞的心，Rainbow昨日在電話中興奮說：「今年第三年出寫真，真係好期待，我好享受俾人影嘅感覺，經理人同我哋安排好晒，Donut會去冲繩外景，Fantasy就去泰國，遲啲要搜購大量泳衣，會用唔同造型畀大家新鮮感。我想玩素顏look，俾大家睇吓啱啱瞓醒個樣。」Rainbow透露不擔心貿發局出招下令o靚模禁足書展，她預告會在商場搞簽名會造勢。</p><p>浸大咪神Baby休戰</p><p>去年憑34E暴乳彈出、寫真集啜爆唧唧冰的浸大咪神楊梓瑤（Carol），今年不再推出噴血寫真集，她認為見好便收，計劃集中火力在影圈發圍，她昨日在電話中說：「一本夠皮啦，我都成功上咗位，舊年本寫真集係我嘅美好回憶，物以罕為貴，家我想改善好啲演技，喺影圈有一番作為，我今年好想試吓做打女。」<br>至於胸前冇肉可賣，只賣靚樣的Angelababy已出過兩本寫真集，銷量均No.1，不過她去年書展後已宣佈休戰，同樣轉戰影壇搵真銀。<br>採訪：比華利、魯萍</p></body></html>