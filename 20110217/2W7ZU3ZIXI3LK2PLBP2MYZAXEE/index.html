<html><header><meta charset="utf-8"><title>籃FUN籃解：「新姚明」唔打NBA住</title></header><body><h1>籃FUN籃解：「新姚明」唔打NBA住</h1><p>中國U16籃球隊周日喺土耳其籃球邀請賽決賽，以67:66贏東道主奪冠後，決賽獲30分、17籃板、8次封阻，搶晒鏡嘅15歲7呎1吋中鋒周琦（圖），自然成為CBA各隊羅致對象，更有國內傳媒吹捧佢為「姚明接班人」，話有望去NBA打波。好彩周琦嘅老竇夠晒醒目，知個仔心智同體格都未夠成熟，話未係適當時候「發夢」。</p></body></html>