<html><header><meta charset="utf-8"><title>花絮：小器泰仔告桑拿士</title></header><body><h1>花絮：小器泰仔告桑拿士</h1><p>泰維斯罷踢事件早前搞到滿城風雨，一開始領隊文仙尼話泰仔係拒絕落場，英國《天空電視》嘅講波佬兼名宿桑拿士就幫文帥口，喺節目狂踩泰仔，話佢係「爛蘋果」！家查清楚，原來泰仔只係唔肯熱身啫。心胸唔太廣闊嘅泰仔即刻發難，計劃出律師信告桑拿士，真係寧得罪君子，莫得罪……都係唔講，費事俾人告。</p></body></html>