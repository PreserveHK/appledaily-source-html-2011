<html><header><meta charset="utf-8"><title>馮仁昭四圍超：張艾嘉讚劉青雲正 - 馮仁昭</title></header><body><h1>馮仁昭四圍超：張艾嘉讚劉青雲正 - 馮仁昭</h1><p>張艾嘉噚日同關錦鵬喺灣仔出席台灣電影活動記者會。身為台北電影節主席及香港電影節副主席嘅張艾嘉話以前香港同台灣電影好似一家人，家香港導演主力喺內地，佢為咗唔失去原先嘅好拍檔，今次帶六部好特別嘅電影嚟香港，希望搞港、台合拍片。<br>講到工作計劃，張艾嘉話未諗到新劇本，仲話發覺劉青雲好正，年紀越大越有魅力，好想同佢合作。</p></body></html>