<html><header><meta charset="utf-8"><title>《蘋果》專訪「同Edison只係攬攬錫錫」Cammi願驗處子之身</title></header><body><h1>《蘋果》專訪「同Edison只係攬攬錫錫」<br>Cammi願驗處子之身</h1><p>【重開艷照門之模剖白】事隔三年，陳冠希（Edison）再爆慾照風波，這次被爆偷嗒剛夠秤的16歲中四學生妹、模謝芷蕙（Cammi），形象破產的他立即再次潛水，Cammi之前曾哭訴第一次給了Edison，還強調做足安全措施，又指男方要她拍兩分鐘情慾片段，但本報記者昨致電Cammi，她竟失憶自打嘴巴，堅稱跟慾照中赤膊Edison只是攬錫男女朋友，沒發生過性關係。為證處子之軀，更不介意找醫生驗身。Cammi昨足不出戶，卻在微博透露失身傳聞令她崩潰。</p><p>C：Cammi　記：記者<br>記：有報道指16歲嘅你自稱第一次畀咗Edison，仲話做足安全措施？<br>C：我絕對冇同人講過私下發生過呢啲嘢，我同佢完全冇性關係，只係男女朋友，錫錫。<br>記：你否認同Edison發生過性關係，家仲係咪處子之身？<br>C：呢個唔講啦，如果大家想知，我可以去驗，如果有得驗，我要同媽咪講先得。<br>記：Edison同你拍拖時，係咪清楚知你16歲？<br>C：佢知我幾歲先同我拍拖。<br>記：你同Edison拍拖，兩個人喺屋企做啲乜？<br>C：有入過房，睇電視，房度有電視，有攬呀，大家有攬。</p><p>「沈志明唔係好人」</p><p>記：傳聞嘅兩分鐘情慾片段呢？<br>C：冇可能，亂講。<br>記：情到濃時，Edison冇進一步有要求咩？<br>C：大家冇提及過要做呢啲嘢，可能佢覺得我太細個，仲係小妹妹，respect（尊重）我，最close咪錫錫。<br>記：喺好多慾照入面，Edison都赤膊，你鍾意攬唔着衫嘅Edison？<br>C：男仔天氣熱，喺屋企都會咁，我爹哋都係。<br>記：Edison係咪好好攬，好好咀？<br>C：唔知。<br>記：如果同萬寧哥哥沈志明比較，邊個好啲？<br>C：唔好提佢，我冇同佢（咀），因為佢唔係好人，我同Edison係拍拖，我同沈志明乜嘢關係都冇。<br>記：情慾短訊顯示，Edison有叫你帶校服同泳衣去佢屋企，仲話訂咗性感內衣畀你着？<br>C：講吓㗎咋，我冇帶上去，我冇着嗰啲內衣，我喺佢屋企有着衫，着自己啲衫。<br>記：有冇喺Edison屋企過夜？<br>C：冇，我要返學，拍拖時玩到夜晚9點幾就返屋企。</p><p>「係我第二任男友」</p><p>記：點解要影呢啲情慾相？係咪想騷畀朋友睇？<br>C：係一個回憶，情侶之間影呢啲相好正常嘅。<br>記：慾照流出，Edison急發聲明同你分手，覺唔覺佢好負心。<br>C：（好留戀語氣）佢唔係，大家唔係因為呢件事分手，大家性格唔啱，可能我太細個。<br>記：咁覺得Edison性格點，對你闊綽定為人自私？<br>C：（偷笑）我諗吓先，鍾意一個人，缺點都會變成優點。<br>記：你同Edison拍拖時，有冇對佢曾於08年爆過淫照事件存有戒心？<br>C：嗰時我太細個，冇睇過啲相，鍾意一個人唔應對佢有戒心。<br>記：點解你明明失戀，但都可以咔咔聲笑？<br>C：今日已經喊唔出，喊唔係因為分手，係我好驚，唔識點處理。<br>記：你好似唔介意講Edison，但好抗拒提沈志明？<br>C：（滔滔不絕）Edison我都唔想講咁多，但我要講出嚟，等件事先冇咁醜惡。<br>記：會同Edison復合嗎？<br>C：唔會，只係一齊嗰刻好鍾意佢。<br>記：同Edison拍拖時，有諗過嫁畀佢嗎？<br>C：冇諗咁長遠。<br>記：你哋戀情快嚟快去，好兒戲。<br>C：我覺得根本似係一場夢，噚晚瞓覺諗咗好耐先接受到呢個係事實，我唔識面對我身邊朋友，佢哋見到呢啲相，唔知我哋一齊拍拖，我隱瞞父母拍拖，好抵鬧。<br>記：Edison係你第幾個男朋友？<br>C：攬攬錫錫計，佢係我第二任男友，我14歲初戀，對方係同學嘅朋友。</p><p>父責罵母親擔心</p><p>記：回想同Edison呢段感情，有乜嘢最難忘？<br>C：其實唔知，但就最刻骨銘心，搞到咁大件事。<br>記：以後敢唔敢同圈中男仔拍拖？<br>C：唔知，驚佢哋會怕咗我，我自己好黑仔，如果有機會，唔好話圈唔圈中人，啱feel先得，拍拖講緣份。<br>記：事件曝光，校方同父母點講？<br>C：老師對我好好，我今日（噚日）冇返學，唔想影響到同學，媽咪知道件事好擔心，阿爸冇打我，但有鬧我。我會繼續完成中五課程，好想入讀演藝學院，我都鍾意入行。<br>記：你被指疑似整容。<br>C：好笑，唔知開心定唔開心，報道話我靚咗，可能我間尺鼻，見過我個樣都知唔係標青，模中我覺得Angelababy最靚。我將來唔考慮整容，冇諗過用個樣搵食。<br>採訪：比華利</p></body></html>