<html><header><meta charset="utf-8"><title>周秀娜寸Edison狂熱龍友</title></header><body><h1>周秀娜寸Edison狂熱龍友</h1><p>周秀娜、官恩娜及杜汶澤前晚於尖沙嘴出席頒獎禮，娜姐以一襲低胸連身裙大騷事業線。對於近日陳冠希（Edison）與16歲模Cammi的慾照流出，娜姐說：「好同情Edison，佢只係龍友（攝影）愛好者，仲係狂熱分子，佢咁鍾意影咁下年公司搞個攝影會，可以請佢嚟，但就冇制服得cosplay，唔知啱唔啱佢。」<br>娜姐又暗寸Cammi主動放出慾照：「好似歌唱比賽攞咗金咪，有啲人會放喺屋企，有啲人鍾意攞出嚟同朋友去唱卡拉OK。」而杜汶澤直言與Edison有共同嗜好，但自己則喜歡影片場對手，問他會否羨慕？他說：「我老喇，而且要有佢咁嘅本事，不過就唔好傷害到人。」<br>採訪：王崇穎<br>攝影：陳慧安</p></body></html>