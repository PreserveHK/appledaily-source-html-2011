<html><header><meta charset="utf-8"><title>拒獻身城城當禮物熊黛林：唔改名叫老婆</title></header><body><h1>拒獻身城城當禮物<br>熊黛林：唔改名叫老婆</h1><p>日前剛度過31歲生日的熊黛林，前晚大露背性感出席活動，坦言收到郭富城送的甜蜜禮物，自己歐遊時也買好禮物，送給月底生日的城城。提到城城其實獨欠老婆，熊黛林甜笑指自己幫不上忙，皆因還欠勇氣作出終生承諾，成為人妻。</p><p>熊黛林、官恩娜、AliceB.和鄧愛嘉等，前晚在尖沙嘴出席TheSwank新概念店活動，熊黛林大露背主持開幕，輕易將同樣露背的應屆港姐朱晨麗比下去。熊黛林周一剛度過31歲生日，問到如何度過？她說：「同好多好多朋友一齊。」更自言收到很多禮物，至於郭富城送了甚麼？她甜笑：「好sweet嘅嘢，我好鍾意，可以成日用到。」但堅拒透露詳情。</p><p>「越心急越冇」</p><p>城城月底生日，熊黛林指早前在歐洲工作時，已買了禮物，她說：「佢乜都有，希望佢鍾意啦。」記者指城城甚麼都有，獨欠老婆，她即面紅儍笑：「咁我唔可以改名叫老婆喎。」她笑言在這方面幫不上忙，提到她已到適婚年齡，她說：「一早就到咗，但唔會心急，越心急越冇，仲爭少少勇氣先可以做到人老婆。呢啲係一生人嘅承諾，撐起成個家嘅責任好大。」</p><p>AliceB.揶揄JC</p><p>同場AliceB.被問到JessicaC.近期涉偷錢被捕，AliceB.說：「是很愚蠢的錯誤，可能當時她以為沒人看到，現在就變成很大的麻煩，希望她得到教訓啦。」她覺得JC是好人，但好人也會做錯事：「可能她當日個腦沒運作，小懲罰也是好事，始終偷竊是錯的。」<br>採訪：梁錦雯<br>攝影：黃文偉</p></body></html>