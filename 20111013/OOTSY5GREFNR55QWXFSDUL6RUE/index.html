<html><header><meta charset="utf-8"><title>中環在線：俄鋁拍片講港俄英雄 - 李華華</title></header><body><h1>中環在線：俄鋁拍片講港俄英雄 - 李華華</h1><p>俄鋁（486）推廣俄羅斯文化一向不遺餘力，舊年同有線拍咗輯《蛻變．俄羅斯》，年初又出咗本《愛．俄羅斯》。唔知係咪食過翻尋味，今年又搵nowTV拍咗5集《香港．莫斯科：平凡英雄》，下周一出街，講港俄兩地人雖然「你我相隔多麼遠」，但其實天涯若毗鄰。</p><p>兩地英雄汶川救災</p><p>特輯搵咗10個香港同莫斯科素未謀面嘅人，佢哋擁有共同理想，對相似嘅事充滿熱誠，創造咗十個非凡故事，涉及嘅範疇有慈善家、拯救者、兒科醫生、教師同科學家。<br>華華噚日先睹為快，睇咗拯救者呢集trailer，講俄羅斯精英拯救隊EMERCOM小隊隊長，同香港消防局前總隊目許培道兩位英雄。佢哋不約而同參與08年汶川大地震，因此相遇，印證兩地人相同之處。</p></body></html>