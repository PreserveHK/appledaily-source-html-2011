<html><header><meta charset="utf-8"><title>馮仁昭四圍超：周秀娜收500萬解封暴乳 - 馮仁昭</title></header><body><h1>馮仁昭四圍超：周秀娜收500萬解封暴乳 - 馮仁昭</h1><p>擁Dcup上圍嘅暴乳女神周秀娜（Chrissie）初出道憑噴血寫真加人形攬枕，成功上位，坐穩模女神地位，之後仲做埋吸金女王。人紅自然錫身，轉投影壇嘅娜姐，近年唔行性感，每次出嚟都着到鬼咁密實。<br>最近娜姐同內衣品牌LaMiu（蘭繆）合作，代言唔夠三個月就獲加碼500萬加簽長約，估唔到仲有機會睇到佢嘅魔鬼身材，喺咁勁嘅銀彈攻擊下，娜姐破天荒再以暴乳身材拍攝內衣照，其中一套紅黑內衣，娜姐谷爆咪咪，瞓低玩啤牌又朱唇半合，真係殺死唔少宅男。娜姐之前幫呢個品牌宣傳時，仲着住條極少布嘅內褲，認真大膽。</p><p>日本班底拍攝</p><p>今次娜姐嘅內衣照，大隊係移師日本拍攝，仲重金請咗日本No.1女性時尚雜誌《Vivi》成個班底一行廿幾人製作，朝早5點開始化妝，一路直踩拍到夜晚12點，大家都拍得好辛苦。此外，LaMiu仲會同娜姐合作推出「秀娜」系列產品，娜姐話一向好喜歡買內衣，佢都好期待將自己嘅特色加入產品度。
</p></body></html>