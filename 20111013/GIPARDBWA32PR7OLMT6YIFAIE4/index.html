<html><header><meta charset="utf-8"><title>唔貪4.3吋巨芒　陳嘉桓愛佢啱Beats</title></header><body><h1>唔貪4.3吋巨芒　陳嘉桓愛佢啱Beats</h1><p>好多人會用手機來聽歌，而且為咗追求靚聲，經常會為配搭耳機而煩腦，HTC即將推出的SensationXE，就替用家解決咗這個大麻煩，事關跟機會配搭UrBeats耳機，手機更會對耳機進行音質最佳化，呢個組合聽歌自然係最Perfect喇！<br><br>記者：許福合<br>攝影：蔡家輝</p><p>潮耳機節奏強</p><p>HTC這部SensationXE，特別配搭型人潮牌UrBeats耳機，發佈會更搵嚟恭碩良等音樂名人，一試SensationXE嘅靚聲，足證廠方對部機好有信心。就連詠春小師妹陳嘉桓，試聽過音色，都讚佢保留Beats耳機一貫高質素，音色別具節奏感，尤以低音特別強勁，聆聲流行音樂絕對啱晒「Beat」。<br>紅黑耳機配襯紅黑手機，再加幾乎係Beats必有嘅線控功能，整體統一感非常好。耳機接駁還特別為BeatsbyBr.Dre調校，會自動偵測及進行最佳化，一接上耳機已可添具最佳效果。</p><p>1080P攝錄</p><p>XE的紅黑色機身，用上金屬機殼，除咗手感硬淨之外，亦都相當薄身，只有11.3mm，不過最搶鏡當然係有個4.3吋WVGA級巨芒，畫面大咗，可以睇到更多嘢之外，桌面亦更好用，有足夠空間放更多Widget，操作時就更方便。系統方面使用Android2.3，處理器用上雙核，時脈高達1.5GHz，整體的確夠爽快，亦令到XE拍片可去到1080P級數。影相方面有800萬像素，人臉對焦反應同速度都好快，有如用緊數碼相機。</p><p>系統：Android2.3配HTCSense<br>處理器：1.5GHz雙核心<br>屏幕：4.3吋（540×960）<br>相機：800萬像素<br>記憶卡：microSD<br>體積：126.1×65.4×11.3mm<br>重量：151g</p></body></html>