<html><header><meta charset="utf-8"><title>花絮：小食沽清T恤好賣</title></header><body><h1>花絮：小食沽清T恤好賣</h1><p>英超球隊殺到，帶挈小食檔勁旺場。有小食檔嘅職員話，已經比平時入多咗一倍存貨，點知未捱到尾場車路士開波，雞髀、熱狗同三文治統統沽清，職員仲話：「有香腸都冇包做熱狗！」至於紀念品銷情都好理想，當中以印有4支參賽球隊及英超聯logo嘅亞洲特別版T-shirt（圖）最好賣，承惠199元。</p></body></html>