<html><header><meta charset="utf-8"><title>特稿栢慧離奇高價售惹呃錢疑雲</title></header><body><h1>特稿<br>栢慧離奇高價售惹呃錢疑雲</h1><p>新界天水圍近日廣泛流傳一宗極離奇、可以用不合理來形容的超高價成交，栢慧豪廷一個673方呎單位，成交價竟然達到390萬元，呎價5795元，高市價達六成。由於買家為內地客，有業界揣測，內地客出手一向闊綽，很多時買樓不睇價，不排除有人與業主合謀「呃大陸佬錢」。</p><p>呎價$5795　高市價六成</p><p>現時市價只約250萬元，但本報記者在土地註冊處發現栢慧豪廷9座45樓B室，業主於去年1月以190萬購入，離奇地以超高價390萬元賣出，呎價高達5795元，一年多後賬面賺200萬。<br>記者翻查剛成交的臨時買賣合約，新買家持中國護照。一般買家在簽訂臨時買賣合約時，臨時訂金只付樓價1%至3%，但今次天價買天水圍樓的大豪客，臨訂高達樓價兩成，達78萬元。合約上更寫明「必買必賣」，買家無法撻定，否則被業主追收差價。<br>有區內代理從記者口中得悉這宗成交，完全不相信，覺得「冇可能」，「一係業主與代理夾定，呃大陸佬啲錢，有乜所謂啫，大陸咁多錢。」市場亦有另一種猜測，就是代理搞錯面積。這個說法並非無可能，翻查樓書，栢慧豪廷第9座45樓的面積仍然是兩房單位，但高一層即46樓開始，即變為面積1052方呎的特色戶，代理可能誤以為45樓是特別樓層，擺烏龍令客人「買錯單位」。</p><p>經紀：樓價包80萬裝修</p><p>記者為追查真相，昨日曾到該內地客報住的東涌東堤灣畔單位，但單位已租了出去，其手提電話全日亦打不通。<br>就市場種種的質疑，促成這宗成交的美聯物業東涌區客戶主任吳惠斌直言，「個價成得咁誇，如果係我，我都會覺得係假，經紀與業主串謀呃個客」，解釋天價是包80萬元裝修，及8個月特長成交期，「你估啲大陸客咁蠢，咁易俾你呃，佢哋仲知價過你」。他帶過該內地客上過單位，內地客知自己買的單位是673方呎。但據合約顯示，業主只附發展商原裝出售，並無任何附加條款。<br>記者：朱連峰</p><p>街坊有意見</p><p>陳先生：內地客買嘢闊綽<br>區內天頌苑居屋業主陳先生，得悉栢慧豪廷以天價成交，雖不敢講是否經紀與業主串通呃買家，但如果是內地客買，亦非完全沒可能，「大陸佬買嘢一向闊綽，買嘢又不睇價，幾百萬嘅樓，濕濕碎啦，幾萬蚊呎佢哋都係咁買啦。」</p></body></html>