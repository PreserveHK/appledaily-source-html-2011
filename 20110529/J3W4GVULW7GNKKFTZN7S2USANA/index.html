<html><header><meta charset="utf-8"><title>花絮：大埔賓賓繼續撐場</title></header><body><h1>花絮：大埔賓賓繼續撐場</h1><p>地區球隊大埔向有唔少「粉絲」支持，噚日季內最後一戰同南華爭足總盃冠軍，有過千球迷專程到場打氣，當中包括近10名菲律賓籍女「粉絲」（圖），全場又唱又跳幫大埔打氣。其實呢班菲律賓球迷係大埔快馬安基斯嘅朋友，上次準決賽已經有到場，噚日決賽梗要撐場，可惜大埔最終輸咗，敗興而返。</p></body></html>