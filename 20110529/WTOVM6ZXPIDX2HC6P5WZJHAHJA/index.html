<html><header><meta charset="utf-8"><title>貪玩唐狗頭揳半呎罅隙</title></header><body><h1>貪玩唐狗頭揳半呎罅隙</h1><p>【本報訊】「你乖啦，出嚟啦！」64歲姓梁女狗主昨晨10時許領唐狗散步，當時她未有用繩索拖狗，行至港鐵上水站對開行人眾多的行人天橋時，唐狗突衝向鐵欄，頭部鑽進欄杆底部半呎狹窄罅隙被困。</p><p>受驚發抖　幸無受傷</p><p>現場所見，唐狗頭部擱在天橋石壆，一臉驚惶。梁婦嘗試拉出愛犬不果報警。消防員到場，怕唐狗受驚掙扎衝前跌落地面快速公路，一面撫背安慰，一面輕力將唐狗拉出。但唐狗疑受驚過度，脫險後再一頭鑽進欄杆底部被困，且四肢驚慌發抖。<br>狗主買來狗糧罐頭「引誘」，又綁上狗繩兼好言相勸：「狗狗，你乖啦，出嚟啦！」消防員輕撫犬背替牠定驚，10分鐘後，見唐狗情緒平復，再將牠拉出。梁婦即將愛犬一抱入懷帶回家。事件中唐狗無受傷。<br>香港犬隻訓練學院創辦人張松照稱，市民帶領大型犬隻上街最好綁上狗繩，可防犬隻走失或咬傷陌生人。他指個別犬隻膽小，上街見到陌生人會慌失失，隨時受驚亂竄。</p></body></html>