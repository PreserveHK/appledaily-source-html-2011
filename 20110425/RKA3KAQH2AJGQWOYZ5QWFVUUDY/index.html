<html><header><meta charset="utf-8"><title>長氣Tab　玩朝11晚9</title></header><body><h1>長氣Tab　玩朝11晚9</h1><p>家興玩Tablet，甚至有人會將Tab代替電腦，呢個想法係好，不過要求電池要夠耐用啲。最新AcerIconiaTab係個好選擇，我最欣賞係佢夠晒長氣，可以由朝玩到晚！<br><br>記者：許福合<br>攝影：陳陶鈞<br>Model：Winkie@PureModels</p><p>介面小改</p><p>繼Moto同LG等大廠後，Acer亦都趕及今個月推出Android3.0Honeycomb系統Tablet──IconiaTab，同其他機種一樣，Acer有為IconiaTab修改介面，底部會有一列圖示作分類，預設有eReading、Games、Multimedia和Social等類別，搵Apps特別容易。<br>相比於其他3.0Tablet，官方數字話電池可以支持10小時，淨係用嚟睇片都有8個鐘。實試過，以接近正常用法，間斷地上網、玩遊戲、睇片，結果由早上11點開始，用到晚上9點時，都仲有30%電池，電量相當不俗。</p><p>DolbyMobile5.1</p><p>新一代Tab都係用雙核處理器，IconiaTab都唔例外，佢會使用NVIDIA專為流動裝置而設計嘅Tegra250處理器，內置有低電量GeForceGPU，特點係瀏覽網頁同睇高清片都會特別爽快。顯示能力咁強，所以機身會有埋HDMI，方便用來駁高清電視，而為咗照顧戲迷需要，會有DolbyMobile環迴音效，睇戲時仲可以聽埋5.1立體聲㖭！</p><p>打機勁順</p><p>愛打機就要留意，有6軸動態感應器，用來打機流暢又逼真，跟機更預先安裝《NeedForSpeed-Shift》、《HeroofSparta》及《Let'sGolf》，出機就有Game玩。</p><p>Profile</p><p>處理器：nVIDIATegra2501GHz<br>系統：Android3.0Honeycomb<br>記憶體：1GBDDR2<br>儲存：32GB<br>屏幕：10.1吋WXGA<br>鏡頭：500萬像素後置+200萬像素前置<br>記憶卡：microSD<br>體積：260×177×13.3mm<br>重量：700（Wi-Fi）/730g（3G+Wi-Fi）<br>查詢：Acer（25202000）</p></body></html>