<html><header><meta charset="utf-8"><title>穿皮製比堅尼行善熊黛林幻變水墨桃</title></header><body><h1>穿皮製比堅尼行善<br>熊黛林幻變水墨桃</h1><p>名模熊黛林（Lynn）、Angelababy和琦琦之前破格上陣，為台灣慈善影展拍攝。琦琦名模生涯中，首次穿上牛皮紙製晚裝，挑戰硬度；Lynn性感川久保玲皮製比基尼，特效加工成滴黑油火辣女郎，Baby則假髮纏身，變身另類天使。</p><p>台灣著名攝影師陳孫華策劃的「大人物」慈善影展，請來港台女星如蔡依林等拍攝，香港名模熊黛林、Angelababy和琦琦也參與攝影展，為幫助台灣青少年圓夢盡一分力。</p><p>最愛條眉夠粗</p><p>三個名模之前在香港影樓同日拍攝，Lynn的好身材引發攝影師以「墨色」為靈感。Lynn穿上CommedesGarcons皮製比堅尼，相片再進行後期熔解感的3D加工，讓Lynn變成被淋黑油的感覺，非常誘惑，她說：「一啲都唔尷尬，因為全部都係女仔，係好熟嘅合作夥伴，同埋今次着短褲，最特別係個妝，條眉好黑好粗好man，感覺fashion啲，攝影師都係任得我自由發揮擺甫士。」<br>Baby的造型，原來全身由金色假髮纏繞而成，再在背後投射光線，感覺夢幻中有點深沉，經理人Kim昨日表示：「Baby嗰個concept係當佢係一個angel，但Baby嘅靚相影過好多，所以想係另類angle方向。」<br>Kim續說：「呢個毛毛包住嘅造型，都有啲火花，效果大家都好滿意。」
</p><p>紙裙即黏即着</p><p>琦琦的裙子原來由牛皮紙做成，在影樓即場組合黏貼，琦琦大呼有新鮮感：「真係第一次着紙做嘅衫，雖然唔舒服，但幾好玩，同埋傳遞環保意念。」她透露穿上紙裙相當費時：「條裙完全冇彈性，啲牛皮紙好硬，但又唔可以搽lotion，更加唔可以濕到水，擺甫士都要好小心，不過着完之後，除番出嚟，件衫係成件企番喺度，好好笑。」<br>採訪：林妙萍</p></body></html>