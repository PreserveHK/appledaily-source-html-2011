<html><header><meta charset="utf-8"><title>傳撻着林子祥兒子Kary激走周柏豪</title></header><body><h1>傳撻着林子祥兒子<br>Kary激走周柏豪</h1><p>吳雨霏（Kary）今年情人節被目睹和周柏豪約會斷正，繼而傳出緋聞，近日Kary跟同公司的林子祥兒子林德信拍MV被傳撻着，更被拍到在林德信家過夜。前晚Kary和柏豪同場出現，柏豪避開拒跟Kary合照，似乎大呷乾醋。</p><p>緋聞情侶周柏豪和吳雨霏（Kary）前晚到銅鑼灣出席時裝活動，不過現場見柏豪表現相當避忌，當記者叫他和Kary合照，柏豪即借勢速逃，有欠大方，不知是否因Kary近日和林子祥兒子林德信合作拍MV《我本人》被傳撻着有關？</p><p>讚人品幾好</p><p>Kary早前被拍到夜訪林德信家，還指她在林德信家過夜，關係非淺。問Kary是否和林德信撻着？Kary連聲否認：「唔係拍拖，係唱片公司叫我哋夾一首歌，佢幫我彈結他，其實當晚有其他人喺佢屋企。」有指Kary被記者撞破時表現鬼祟，她聞言不自覺爆出一句：「我已經好小心。」對於有人質疑兩人同公司似是搞緋聞宣傳，Kary強調沒有。記者重提當日Kary曾大讚林德信，她聞言即死撐：「我有咁講過？不過佢真係幾好，但唔會發展，我哋識咗年幾，只係朋友。」
</p><p>否認有騰雞</p><p>問到林德信是否追求自己？Kary表示沒有，她也不知道林德信是否有女朋友，Kary再重申自己並非報道中騰雞，相反她表現冷靜，反而是記者甫見她出現很緊張，她還叮囑記者要小心。<br>此外，柏豪之前到中環出席另一個活動時，表示年輕時曾申請臨時電單車牌，但最後炒車收場，他說：「好彩冇人追究，自己都冇受傷，但就唔敢再接觸電單車，細佬想學，媽咪就話等佢死咗先考。其實自己都心郁郁想考，但又貪靚怕整亂個頭，而且有乜事就養唔到家，家車同樓都係我供。」<br>採訪、攝影：黃曉妍、溫敏芝</p></body></html>