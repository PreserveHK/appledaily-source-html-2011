<html><header><meta charset="utf-8"><title>超儀、超盈拖手言和</title></header><body><h1>超儀、超盈拖手言和</h1><p>賭王何鴻燊四房人早前爭產，一度互相對立，幸好事件已經平息，但難免傷和氣。前晚二房的何超儀及四房的何超盈一同出席時裝活動，兩人見面在鏡頭前更拖手合照咬耳仔，甚至還即場交換電話號碼，全無芥蒂。</p><p>何超儀和何超盈前晚悉心打扮，出席時裝店Germain的開幕禮，記者即場要兩姊妹一同合照，她們一口答應表現大方，超儀和超盈在鏡頭前手拖手，感情似很要好，兩人又咬耳仔，接着還交換電話號碼，表現一家親。<br>問到會否介意跟超盈同場？超儀表示：「我幾鍾意佢，欣賞佢嘅style，真係幾有型，但係我其實係冇佢電話號碼。」另外提到賭王老竇何鴻燊早前抱恙入院，問到超儀有否探望他？她表示近日忙於綵排舞台劇，未有時間，不過她知道老父很精神。至於超盈亦異口同聲大讚超儀，向她大送高帽：「佢真係好有型，係我偶像，有機會我想同佢交流心得，平時我都支持佢嘅音樂、電影同舞台劇。」</p><p>生仔睇能力</p><p>近日娛圈一片大肚熱，問超儀和老公陳子聰有否計劃趕生龍B？她笑說：「睇佢表現，算係想有suprise，我哋婚後一直都不設防，所以一切都係睇佢能力。」<br>另外黎明和樂基兒傳造人成功，黎明旗下的JaniceMan被問到有否恭喜老闆？她說：「係咪真先，不過我唔會八卦，況且如果係真嘅都唔可以收藏得幾耐。」至於早前JM宣佈和男友分手，今年豈非要過一個孤獨的聖誕節？她笑言：「我唔介意你（指記者）陪我過。」JM又表示會買禮物送朋友，但不會刻意預前男友一份，不過她強調雙方仍是好朋友。<br>採訪：黃曉妍　攝影：陳志嵐</p></body></html>