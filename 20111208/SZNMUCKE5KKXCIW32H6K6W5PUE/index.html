<html><header><meta charset="utf-8"><title>黃偉文隔空賀千嬅</title></header><body><h1>黃偉文隔空賀千嬅</h1><p>黃偉文（Wyman）前晚到中環出席Gap旗艦店的開幕，Wyman現時忙於籌備明年的作品演唱會，至於是否聯絡上與他傳不和的丁太楊千嬅時，Wyman就說：「未聯絡，上次儲緊勇氣，已儲到七七八八，但日前睇報道又話佢家有喜事，所以要儲過。」</p><p>想幫丁B改名</p><p>同樣懷孕的陳慧琳亦答應做嘉賓，Wyman指陳慧琳一早已聯絡，加上陳慧琳覺得到時懷孕7個月亦如履平地，所以可照常演出。<br>Wyman續說：「同千嬅未溝通過，可能第一次做媽咪會緊張啲，不過佢係唔係演出都好，我都歡迎佢，仔女改名可以問我，好多圈中人幫小朋友改名會問我意見，不過呢個唔係條件，係賀禮嚟，因為係一件開心事，自己未打畀佢恭喜，希望透過媒體隔空恭喜。」<br>採訪：譚倩宜<br>攝影：黃文偉</p></body></html>