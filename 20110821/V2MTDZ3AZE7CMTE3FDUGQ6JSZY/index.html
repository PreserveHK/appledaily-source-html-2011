<html><header><meta charset="utf-8"><title>家宅男女：無正版　細蚊憤怒了</title></header><body><h1>家宅男女：無正版　細蚊憤怒了</h1><p>開學又可以買新文具啦！家陣邊個卡通人物最受細蚊歡迎？一輪街訪之後，發現唔少細蚊投AngryBird憤怒鳥一票，奈何坊間無正版，細蚊話唔制呀！<br><br>記者：溫曉嵐　<br>攝影：伍慶泉　<br>Model：學允、旻叡</p><p>最愛卡通人物Top5</p><p>No.1迪士尼公主<br>No.2多啦A夢<br>No.3爆旋陀螺<br>No.4HelloKitty<br>No.5憤怒鳥<br>註：受訪細蚊共24位</p><p>街頭直擊</p><p>超輕護脊書包</p><p>眾多文具之中，細蚊話最想要新書包！揀書包除睇款，最重要係護脊而輕身，Sanrio健康護脊系列便用上超輕尼龍，仲有可分散重力嘅厚身環保膠軟墊，可保護細蚊脊椎；即使係拖篋款，拉桿亦為輕身鋁質設計，家長試用時應留意手桿長度是否適合孩子的高度以及拉轆的順暢度，某啲款式更備有拉轆防污套，揹起拖篋亦唔怕整污糟校服。</p><p>非官方憤怒鳥</p><p>熱爆App界奇葩憤怒鳥氣勢銳不可當，之但係坊間尚未有官方正式授權正版文具，「非官方」出品一街都係。未有真，何來假？設計及用料都誠意可嘉，買唔買先？</p><p>日系睇得唔食得</p><p>日本卡通勢力向來不容忽視，今年Sanrio更大玩食物包裝，將Melody筆筒扮罐頭，大口仔筆袋扮餅乾，像真度極高，媽咪小心拎錯嚟食。</p><p>當紅熊出沒注意</p><p>日本紅爆嘅鬆弛熊今個學年亦強勢出擊！全港首間鬆弛熊專門店KumaStore剛在新蒲崗Mikiki商場開幕，除各式各樣鬆弛熊精品，仲有日本限定版及日本非賣版，粉絲豈能錯過。</p><p>Allfromc</p><p>1.粉紅帆布筆袋$88<br>2.毛毛筆袋$105<br>3.熊面三層鐵筆盒$55<br>4.膠紙座$75<br>5.釘書機$85<br>6.筆記簿大$32/小$12<br>7.可摺長尺$20<br>8.暗藏心形擦膠$15<br>9.粉紅熊頭原子筆$45<br>10.黃色搖頭公仔原子筆$60<br>11.紅黑兩色原子筆$65</p><p>a.一田（26941111）　<br>b.SanrioGiftGate（28843779）<br>c.KumaStorebyneverland（22760123）<br>d.旺角通菜街</p></body></html>