<html><header><meta charset="utf-8"><title>花絮：巴利送個心畀哈帥夠冧</title></header><body><h1>花絮：巴利送個心畀哈帥夠冧</h1><p>「我送個心畀你！」熱刺左翼加里夫巴利（圖）對富咸入波之後，對鏡頭造出心形嘅手勢，咁鬼甜蜜，唔通係送畀女友！但原來佢個心係送畀領隊哈利列納嘅。呢位64歲嘅老帥啱啱做完心臟手術，返咗屋企休息。如果佢喺電視前面見到加里夫巴利入完波送個心畀佢，真係冧晒囉！</p></body></html>