<html><header><meta charset="utf-8"><title>舊區將重建　用照片留下老生活痕迹市民組團尋覓觀塘印記</title></header><body><h1>舊區將重建　用照片留下老生活痕迹<br>市民組團尋覓觀塘印記</h1><p>【本報訊】五十年代，觀塘由荒蕪的海灣變身成為第一代衞星城市，繁盛的歷史回憶藏在你我心中。今日觀塘老了，人不能重生，但城市能重建，未來的觀塘市中心自有一番新景象，大家拭目以待。然而，有一群有心人紛紛組團到開始重建發展的裕民坊尋找歲月的痕迹，也有攝影師展開長達12年的攝影計劃，用照片記錄重建為觀塘帶來之巨變，莫失莫忘。<br>記者：盧勁業　梁御和　伍雅謙</p><p>兩年前牛頭角下邨清拆，掀起「牛下熱潮」，吸引大批市民湧往緬懷一番。下一站將是觀塘，我們熟悉的裕民坊、仁信里棚屋商戶、仁愛圍及小販市集區等，清拆後將不復見，料又掀起「觀塘熱潮」的「潮」拜活動。</p><p>舊建築代表港人拼搏</p><p>記者到觀塘市中心重建區，不時遇到大批手持「單反」相機的年輕人在拍攝，其中多名在大學修讀建築的學生均表示：「呢度唔似商場，冷冰冰冇感情，轉角就見到充滿人情味嘅茶餐廳，過咗咁多年，舊區或多或少都有啲自己嘅味道散發出嚟。」<br>發起「觀塘社區重建」攝影探索計劃的資深攝影師孫樹坤說：「觀塘的精髓並非建築物，而係人，嗰種幾十年來街坊建立出嚟嘅關係。」計劃參加者來自各行各業，目的是用心記住舊香港的生活方式，為舊區人們的故事留下印記。<br>任教師的Chris認為觀塘的舊建築物，代表香港人的拼搏精神，「見到呢度嘅舊燈箱舊建築，自自然然會回想起六、七十年代港人點樣奮鬥同捱出頭，創造經濟奇蹟嘅歷史。」</p><p>「好多街坊由細睇到大」</p><p>在觀塘幹活多年，見證歷史變遷的小巴司機及小商販，他們的生活就是一本本活生生的香港史書。駕駛小巴來往仁信里至旺角、佐敦道近30年的司機李先生憶述：「未有地鐵就有呢個站頭。嗰陣啲小巴都冇冷氣，坐開有熟客，見面時大家都會傾吓偈，點都有啲感情。」他慨嘆：「時代進步發展就係咁，要拆都冇辦法！」<br>在小販市集區擺賣成衣30多年的黃太說起即將要搬遷，一臉惋惜，她無奈說：「好多街坊由細睇到大，唔到你捨唔捨得o架啦！雖然呢度冇冷氣，好熱，喺度擺檔，有咁多街坊同小販睇頭睇尾，又同老街坊有講有笑，遲啲搬咗上去（商場），都唔知會唔會見得番啲街坊。」</p></body></html>