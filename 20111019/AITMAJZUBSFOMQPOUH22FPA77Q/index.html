<html><header><meta charset="utf-8"><title>馮仁昭四圍超：張可頤人氣升專惹是非 - 馮仁昭</title></header><body><h1>馮仁昭四圍超：張可頤人氣升專惹是非 - 馮仁昭</h1><p>張可頤憑《法證先鋒III》人氣急升，是非亦陸續來，有報道話佢同陳茵媺合拍《天梯》時鬧不和，又傳監製戚其義嫌可頤扮阿姐，所以拍《金枝慾孽2》節目巡禮片段都唔預佢。噚日可頤去藝術中心出席品牌活動，否認與陳茵媺不和，又笑道：「我唔信阿戚會咁話我，只係度期問題。而且我又拍咗另一套《呂后傳》節目巡禮，可以理解。」</p></body></html>