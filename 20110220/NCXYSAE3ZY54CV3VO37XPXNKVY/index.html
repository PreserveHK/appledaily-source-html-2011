<html><header><meta charset="utf-8"><title>花絮：麥伊阿媽激咀Dr.J</title></header><body><h1>花絮：麥伊阿媽激咀Dr.J</h1><p>23歲巫師中鋒麥伊參加入樽賽，當然係佢揚名立萬嘅好時機，不過一齊揚名嘅仲有麥伊阿媽彭美拉（PamelaMcGee），佢為咗幫囝囝拉票，竟然得意忘形，好激動咁咀咗評判之一嘅「Dr.J」艾榮一下，好彩艾榮冇被嚇親，可惜麥伊充滿創意嘅「雙框入樽」最後都係只得亞軍。</p></body></html>