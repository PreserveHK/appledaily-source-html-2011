<html><header><meta charset="utf-8"><title>強玩3DNotebook　打機炒出芒</title></header><body><h1>強玩3DNotebook　打機炒出芒</h1><p>想睇3D，除咗3DTV之外，筆電亦可以玩立體！Dell新推機王XPS17，硬件落足料，17.3"屏芒，最強仲係可以用嚟玩3D遊戲，試過《NeedforSpeedShift2：Unleashed》，立體感強，炒車時真係炒出芒一樣!<br><br>記者：許福合<br>攝影：林栢鈞<br>Model：Debby、CeciliaSo@Puremodels</p><p>3D跟身</p><p>暫時嚟講，3D顯示在睇戲同遊戲方面比較合適；如果你想去到邊玩到邊？有3D顯示功能嘅XPS17就啱晒。<br>使用17.3"1080p屏幕，亮度比一般電腦高，最高更支援120FPS刷新率，左右邊各有60FPS，配合主動式交錯技術，不用站在中間，都有可以睇到3D效果，比舊式殘影同叠影都較少。試玩《NeedforSpeedShift2：Unleashed》，進入遊戲後，除CG片段外，都用晒3D顯示，車速越高，立體感就越強，跑車明顯會浮於屏幕之外；失手炒車時，火花四濺，更有彈晒出屏幕嘅感覺，勁立體！</p><p>2D變3D</p><p>XPS17使用nVIDIA3DVision技術，可自動將2D遊戲轉換成3D，但浮凸感會無咁強，只係將層次感稍作提升，較適合《StarCraft》等策略遊戲。<br>叫得XPS17做機王，硬件當然唔嘢小，使用二代Corei7做大腦，比起第一代更快。顯示卡行nVIDIAGeForceGT555M，本身就有3GB顯示記憶體，使用《3DMark06》測試，得分11,345，與ATiMobilityRadeon5650電腦得分9,926作比較，可以話完勝，加上內置JBL喇叭，影音效果同樣突出！
</p><p>3D試睇<br>3DToyStory</p><p>與早期3D電腦比較，跳畫面情況減少好多。</p><p>NeedforSpeedShift2：Unleashed</p><p>賽車遊戲易有立體感，尤其撞到火花四濺立體感更出。</p><p>3DVisionPhotoViewer</p><p>可顯示3D相片，如富士FinePixReal3DW3。</p><p>同場加映　新Alienware
</p><p>Dell另一Alienware系列，有部重磅級18.4"嘅M18x推出，使用可超頻至4GHzCoreExtreme，顯示用Dual-Graphics雙重圖像顯示，圖像能力特強，亦可經HDMI1.4輸出3D畫面到電視，天價$31,999開賣。</p><p>Profile</p><p>處理器：IntelCorei72630Q<br>記憶體：4GB1333MHzDDR3<br>硬碟：500GB<br>屏幕：17.3"<br>顯示：nVIDIAGeForceGT555M3GB<br>光碟機：8倍速DVD+/-RW<br>操作系統：Win7家用進階版64<br>體積：414.9×287×32-38.5mm<br>重量：3.36kg<br>查詢：Dell（29693115）
</p></body></html>