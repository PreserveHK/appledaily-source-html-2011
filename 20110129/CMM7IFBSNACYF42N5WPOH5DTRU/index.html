<html><header><meta charset="utf-8"><title>全城熱話陳豪不問世事</title></header><body><h1>全城熱話<br>陳豪不問世事</h1><p>殼王陳國強入主TVB已成定局，昨日一眾無綫藝員繼續發表意見，大多表態向好。當中陳豪雖與殼王先後與佘詩曼傳緋聞，但也不擔心被殼王秋後算賬。</p><p>陳豪：我一向都唔理世事，埋頭苦幹拍自己嘅戲，我估觀眾鍾意睇我做戲多過睇我啲緋聞。唔會避（阿佘），我知佢受傷，希望佢早日康復。<br><br>張可頤：變動只係股東個名，對管理層影響唔大，亦唔會影響到我哋啲部頭合約嘅人，總之對公司有信心。<br><br>曾華倩：我唔識殼王，唔係好熟，佢個人幾隨和同nice。希望日後公司投放多啲資源在幕前幕後，邊個老闆唔係最重要，最緊要唔好裁員，做更多好節目。<br><br>張嘉兒：都唔怕人事動盪，可能會有新idea，新年有新改變都好，最好人人加人工啦。</p></body></html>