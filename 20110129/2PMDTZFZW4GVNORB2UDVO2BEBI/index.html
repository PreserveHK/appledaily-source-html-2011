<html><header><meta charset="utf-8"><title>趣趣地：荷路威輪換被炒？</title></header><body><h1>趣趣地：荷路威輪換被炒？</h1><p>黑池呢排同個名一樣咁黑，聯賽領先2球後俾曼聯反勝3:2，英足總又秋後算賬，講佢哋上年11月對維拉場波作出10個位置變動，有不盡力之嫌，被罰款25,000鎊（約31萬港元）。黑池領隊荷路威（圖）就話足總規定註冊25人，又唔俾人輪換。之前佢仲講如果被罰就辭職，難怪佢成為下一任被炒領隊賠率，已經由26倍急跌至6倍。</p></body></html>