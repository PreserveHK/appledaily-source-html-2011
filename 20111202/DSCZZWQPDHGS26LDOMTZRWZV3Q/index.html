<html><header><meta charset="utf-8"><title>趣趣地：腦殘舊愛出「股」惑</title></header><body><h1>趣趣地：腦殘舊愛出「股」惑</h1><p>曼城「腦殘」巴洛迪利（右）為人古靈精怪係人都知，原來佢前女友、意大利影星湯瑪絲（左）都好「股」惑。星期二佢現身羅馬，喺一部提款機撳錢嗰時，突然拉高條裙亮出個「八月十五」！佢話此舉係抗議意國銀行成日出蠱惑，搞到國民冇啖好食；所以佢身體力行，公然出「股」惑，實行寸盡意大利班銀行家！</p></body></html>