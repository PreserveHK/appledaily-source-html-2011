<html><header><meta charset="utf-8"><title>8.9"放手袋啱啱好　女仔啱嘴形</title></header><body><h1>8.9"放手袋啱啱好　女仔啱嘴形</h1><p>相對於iPad2獨沽一味一種Size，SamsungGalaxyTab家族就明顯較為積極。繼7"、10.1"後，「唔大唔細」嘅8.9"型號亦剛在港推出，不單止睇相、打《憤怒鳥》爽得多，其453g重量亦只比375檸檬茶重少少，放喺手袋都唔會做成負擔。女仔們，終於有Fit自己嘅平板電腦。<br><br>記者：許福合　<br>攝影：蔡家輝　<br>Model:Boo@PureModels</p><p>細芒高解像</p><p>講到三星呢部8.9"GalaxyTab，論規格其實唔算新鮮，用家一般都將焦點放在較細的機身上，相比於上個月才推出嘅10.1"，縮細後的8.9"屏幕，解像度卻仍然有1,280×800，顯示字體就更為清晰銳利。另外，機身亦隨之減磅，只重453g，對部份女用家投訴10.1"太大及太重，8.9"喺攜帶上就輕鬆得多。不過電池容量改為6,100mAh，相比於10.1"嘅7,000mAh，使用時間亦相對縮短。筆者試用時，長開2小時左右，大約耗了3分1電量，估計整體約可支持使用6-7小時。</p><p>正過Google原生介面</p><p>處理器同樣使用Tegra21GHz雙核心，實際效能跟10.1分別不大，而儲存容量暫只提供16GB，要留意係8.9"只推出3G版。雖然官方未正式公佈售價，不過傳聞接近$4,688，跟10.1"嘅$4,888相若。系統使用Android3.1，而AndroidMarket己超過20萬個Apps，大把LightGames啱女仔玩。新機更整合三星TouchWiz介面，其LivePanel功能讓桌面上Widgets小工具，可隨意改變位置同大小，要靚要就手悉隨尊便，比Google原生介面更好用。</p><p>Apps試用</p><p>SamsungGalaxyTab8.9　售價未定</p><p>系統：Android3.1<br>處理器：1GHz雙核心處理器<br>屏幕：8.9"TFT<br>容量：內置16GB<br>體積：230.9×157.8×8.6mm<br>重量：453g<br>相機：300萬像素<br>查詢：Samsung（36984698）</p></body></html>