<html><header><meta charset="utf-8"><title>時尚時裳1：搞鬼谷得超</title></header><body><h1>時尚時裳1：搞鬼谷得超</h1><p>一年365日愛黑超Chok樣招搖過市，戴：通頂捱夜黑眼圈曝現，戴：唔想素顏殘樣見光，戴：明星藝人閃避鎂光燈或懶低調……又戴，便話你知一副超幾多實際功能，更可順道幫你谷起整個TotalLook，一舉N得。邊個話夏天才戴太陽眼鏡？<br><br>記者：雷福財　<br>攝影：林栢鈞（模特兒）、王文忠（產品）<br>Model:AnnieG、杰@GME　<br>化妝：呂旻熹　<br>髮型：Beok</p><p>潮人擺大款</p><p>眼睛是靈魂之窗自是全身最Eye-catching部位，看LadyGaga久不久便擺出一副令人O晒嘴的太陽眼鏡，你便知誇張有時是Fashion。講玩款，澳洲Ksubi及英國手做眼鏡王OLIVERGOLDSMITH都屬佼佼者，前者設計不按傳統專攻怪路線反而冧掂一班潮人，Sammi老早Buy。至於OLIVERGOLDSMITH，只睇圖你便不得不佩服設計師的創作力，只要是你未諗過嘅佢都做到，經典盾牌框就被Gaga收歸旗下。</p><p>大路唔怕Out</p><p>玩手工、玩Gimmick、玩用料有時難敵一個品牌Logo的出現，基於保險心態也好、榮耀心理也好，大牌出品的太陽眼鏡自有一班客仔。咪以為係咁意焊個Logo就算數，好像Prada、Chanel等時裝品牌所出的眼鏡亦會呼應當季時裝服飾潮流元素，若然你要跟足天橋上的她/他，這類注定係囊中物。</p><p>反轉不死料</p><p>手做膠質太陽眼鏡向來是千年不死的用料，夠穩陣，但買多兩副自不然會停手，要擺脫納悶，花點心思即可。近年深得市場認同的意大利品牌SUPER，其FLAT-TOP款式是Classic代表，再乖巧地滲入皮革、磨砂、玳瑁色等，即時有種古酒新瓶感覺。</p><p>色誘你眼睛</p><p>要攻陷男女潮人，其實還有很多門路，色誘術是其中之一，始終要襯上塊面上，啱膚色都好緊要，較黑的人士最好避開啡、灰、奶白色，以免有種戴唔起的效果。相反一眾SharpColor鏡框就可謂咩膚色都能襯，怕秋冬的Dressing太沉悶，一副Sharp色超即時起到點睛作用。</p><p>a.VISUALCULTURE（34810258）<br>銅鑼灣富明街1號寶富大廈1樓J室<br><br>b.上目眼鏡店（28816090）<br>銅鑼灣柏寧酒店前線觸覺1樓105號舖<br><br>c.紅點光學（25114222）<br>尖沙嘴活方商場地庫3號舖<br><br>d.亮視點（23438223）<br>九龍站圓方商場2129號舖<br><br>e.MMM（28697707）<br>中環雪廠街10號地下7號舖<br><br>f.LOVEBOAT（26770382）<br>尖沙嘴TheONEL219號舖<br><br>g.JuicyCouture（21182982）<br>尖沙嘴海港城港威商場G310-311號舖<br><br>h.BUBIES（25218186）<br>中環威靈頓街39號六基大廈地下D號舖<br><br>i.alainmikli（27771186）<br>九龍塘又一城LG266號舖<br><br>j.McQ（28082675）<br>銅鑼灣京士頓街2-4號地庫</p></body></html>