<html><header><meta charset="utf-8"><title>關仁隱事：「歌女」甩搶機執身彩 - 關仁</title></header><body><h1>關仁隱事：「歌女」甩搶機執身彩 - 關仁</h1><p>「大地歌女」同「搶機」雖然分咗手好耐，但佢哋一直都唔認戀情，即使當年佢斷正夜闖「搶機」屋企，但係佢哋照舊否認，講真家歌女有個老外男友，關仁都好戥佢高興，亦慶幸佢走出「搶機」嘅魔掌，唔講唔知公仔箱啲男藝員好多都有暴力傾向，唔好睇「搶機」外表斯斯文文咁，但其實都鍾意郁手郁腳，佢同歌女熱戀時，就因為唔滿意歌女成日性感打扮，除咗出口辱罵外，仲將佢成個掟落梳化，搞到歌女手瘀腳瘀，當時愛得癡纏嘅歌女仲對佢死心塌地，後尾分咗手，「搶機」都好想食回頭草，但係歌女見過鬼都怕，加上身邊好友極力阻止，「搶機」先復合無望咋。<br>撰文：關仁</p></body></html>