<html><header><meta charset="utf-8"><title>關仁隱事：「扮型哥」醒覺唔擺款 - 關仁</title></header><body><h1>關仁隱事：「扮型哥」醒覺唔擺款 - 關仁</h1><p>大婆台「扮型哥」拍咗套扮型電視劇後就上咗位，之後仲一條龍拍埋扮型哥電影，當時「扮型哥」爆紅，人人都爭住搵佢做訪問，工作量當然係有增無減啦，搞到「扮型哥」飄飄然，以為自己真係升上神枱，要風得風要雨得雨，出到嚟就以為自己係一哥，對住班傳媒扮晒大哥，搞到神憎鬼厭，班記者仲私底下將佢列入黑名單，冇乜嘢都唔會驚動呢位大哥，「扮型哥」眼見越嚟越少記者埋佢身先知驚，加上人氣係咁跌，佢就即刻唔再扮型，家出到嚟就唔再擺款，仲有講有笑，班記者先肯幫手同佢做訪問咋，梗係啦，如果再繼續得罪傳媒，佢都幾難繼續再「扮型哥」落去囉。<br>撰文：關仁</p></body></html>