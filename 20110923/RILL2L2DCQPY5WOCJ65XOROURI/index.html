<html><header><meta charset="utf-8"><title>李國麟拒過檔自認蠢</title></header><body><h1>李國麟拒過檔自認蠢</h1><p>無綫藝員、綠葉王李國麟最近也被城市電訊創辦人兼主席王維基挖角，昨日他接受商台節目訪問，大爆王維基親自來電相約傾過檔，李國麟表示王開出條件非常好，銀彈政策的確令他一度動搖。</p><p>老婆阿媽黑面</p><p>李國麟說：「王生真係一個好好嘅sales，但見佢之前我已經應承咗珍姐（曾勵珍），所以我都好坦白同王生講，應承咗人就唔可以反口。」他透露雖已推說不過檔，但之後王生依然親自致電再叫他考慮，他說：「真係好難得，一個老細肯咁樣再次打嚟，冇機會合作，都希望佢有番作為。」<br>李國麟表示雖然無綫有加薪，但留下的決定，卻被老婆跟母親反對，他說：「佢哋知我留低，即刻黑晒口面，雖然我都覺得有啲蠢，但喺無綫30幾年，我都得到唔少嘢，珍姐又應承我畀多啲時間我返內地搵錢，希望有勁敵後，公司對藝員待遇可以好啲啦。」<br>撰文：林妃
</p></body></html>