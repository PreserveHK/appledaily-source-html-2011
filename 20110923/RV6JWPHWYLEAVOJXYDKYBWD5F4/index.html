<html><header><meta charset="utf-8"><title>單車豪價　輕視虛榮</title></header><body><h1>單車豪價　輕視虛榮</h1><p>晒名錶、儲靚車向來都是男士們展示身份的例牌途徑，亦是相聚時必然的Man'sTalk。至於近年最潮最Hit的新Topic，就係同樣價值不菲的單車，當中以RoadBike及MountainBike為主。今次先談RoadBike，一眾講究的車主都喜歡逐件配逐件砌，埋單$110,000一架單車所為的都係一個「輕」字，這正是虛榮所在。<br><br>記者：許維雅<br>攝影：譚盈傑<br>Model：Angel@Charlies'sManagement</p><p>軨線逐條計　砌件考心思</p><p>近年玩單車的男士以倍數急升，肯定的是他們願意花的比從前多百倍，全因他們越講求生活品味，單車早已不再是BMX咁簡單！Bike7店主William剛剛為客人砌了一部總值過$110,000的RoadBike，全黑色碳纖單車只得13磅重，差不多將RoadBike最強組件安裝落去！<br>由設計到裝嵌完成，頭尾花了個半月時間，William大嘆確實花了不少心血揀件：「車主係熟客，知佢愛完美，又想揀最好嘅襯番限量版車架，好似粉藍綠色Hood都係Bianchi要求Campagnolo特別訂做，碳纖水壺架亦刻意襯色。不過最花時間都係對轆，用了三星期去砌，因為Enve破風軨屬較新產品，頭60mm尾70mm，刀軨較粗，破風能力較強，而前後轆內外軨線都唔同長度，要每條慢慢計數再搵人Cut，等整轆都用了好多時間，計錯一條線都會浪費$45。」前輪20後輪24條，淨係輪圈線都要$1,980，都咪話唔嚇人！
</p><p>鬥輕換件　升呢易入魔</p><p>花得起錢買單車自然有要求，加上近年單車配件選擇比從前多了10倍，一來多了牌子競爭；二來同一款的顏色選擇又多，望住眼花撩亂的配件都不知從何揀起，William說：「一般都會先揀車架，好多時嗰期環法比賽奪冠車手的車架都會較好賣，熱門些少的包括BMC、Specialized，價錢由萬幾至三萬幾不等，我就比較喜歡西班牙BH，線條簡約一點，亦同樣取得多個冠軍。其次就會揀迫力及轉波組件，Sram同Shimano都係不俗的品牌，全套由幾千至兩萬元不等。至於車轆都會以襯色為主，玩得再神級啲會用Racing刀軨，好似Zipp或Campagnolo等。其實人人都想砌架單車鬥型鬥輕，輕就係一種虛榮，不過點砌亦有技巧，我的角色就負責講解裝嵌的可行性，引導他們去選擇，令他們花錢同時都要架單車Match，令他們踩得開心。」<br>高消費一群砌一架單車，最後埋單平均都要五萬元，為免嚇走入門新仔，William都有引入相對較平的CompleteCar，「CannondaleSuperSix已經好夠玩，適合初入門，不過好多時佢哋之後都忍唔住手慢慢Upgrade配件追求完美。」配件售價動輒幾千，換吓換吓分分鐘貴過部車，之後就會變成慢慢砌車，講到尾玩單車都係一條好易走火入魔的燒銀紙路，你玩得起嗎？<br><br>查詢：28870680（bike7）</p><p>神級單車配件清單</p><p>1.Bianchi11OltleLimited53cm車架　$36,800<br>2.CampagnoloSR11s制動及轉波套件　$27,380/套（包括鏈餅、波腳、碳纖迫力組件等）<br>3.Elite碳纖水壺架（BianchiBlue）　$1,300/兩個<br>4.TuneMIG輪圈啤軨盒（後輪）　$6,380<br>5.Zipp11把手及接駁配件　$5,736<br>6.Jagwire轉波線及迫力線　$220<br>7.CampagnoloHood（BianchiBlue）　$330<br>8.Fizik11漆皮把手膠　$250<br>9.SelleItalia11SLR碳纖座椅　$2,280<br>10.TuneMIG輪圈啤軨盒（前輪）　$1,980<br>11.SramQR鈦芯輪圈快拆　$550/對<br>12.ContinentalPodium700×19c輪胎　$1,380/對<br>13.DTSwiss輪圈線　$1,980/44條<br>14.Enve116.7破風軨　$21,900/對<br>15.Campagnolo迫力鉗皮墊　$480<br>安裝費（包括車架及輪圈）　$1,300<br>合共：$110,246</p></body></html>