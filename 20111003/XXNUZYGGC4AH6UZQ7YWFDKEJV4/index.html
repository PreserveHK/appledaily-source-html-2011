<html><header><meta charset="utf-8"><title>只為$2000佣金　九龍站罕有十名經紀搶一單租</title></header><body><h1>只為$2000佣金　九龍站罕有<br>十名經紀搶一單租</h1><p>【本報訊】所謂冰封三尺，非一日之寒。樓市結冰，代理行捱不住執笠，地產代理更有如融冰上的北極熊，為求生存逼於「劈佣」自相殘殺。尖沙嘴九龍站豪宅經紀向來都嫌租務佣金「奀」而不屑一顧，但時勢不同，近日九龍站竟出現多達10名大行經紀爭一單租盤，為的只是2000元佣金，慘過做沙田第一城租務，看來全城經紀已進入饑荒狀況。<br>記者：朱連峰</p><p>一名在九龍站已有超過3個月「冇單開」、隨時被炒魷的經紀昨天向本報記者大吐苦水說，旺市時，「九龍站1單買賣頂10單租，使鬼做租？做租又麻煩，佣金又奀，冇乜邊個經紀肯做」。</p><p>九龍站90%經紀食白果</p><p>惟馬死落地行，九龍站買賣死寂，6大屋苑上月成交少得嚇人，僅16宗，租務也只約40宗，區內逾300名經紀，九成食白果，「好多經紀都3、4個月冇開過單，老細都開始郁人，我公司最近都cut咗條team……唉，唔知幾時輪到我」。<br>九龍站豪宅經紀為了生存，都要放低尊貴形象，劈佣搶客；但現時連做租都要劈佣，「係去到好賤地步」。擎天半島一個998方呎三房單位，業主是外籍客，即使表明不會發佣（即代理只收取買方單邊佣金），有經紀為了開單，都免為其難照做，單位最近以超過1300萬元賣出，幫業主賺近1000萬元。<br>業主賣樓消息很快便在同區經紀群傳開，由於很多經紀都知道這名外籍客賣樓後會租樓，即使得悉業主孤寒「冇佣收」，可能白做，但仍有多達10名經紀爭做這單租盤生意。有經紀不惜破壞行規，以行內俗稱的「放血」半佣搶生意，即完全不收租客一方佣金，業主亦只收半佣。不過，雖然這名經紀最終都做到這單生意，替外籍客租了擎半天島一個面積1043方呎園景單位，月租約3.1萬元，但只收到業主單邊半佣，即1.55萬元，而這筆佣金還未計與公司分賬，以及「開盤費」等其他開支，七除八扣後，這經紀最終落袋只約2000元。沙田第一城細單位月租約9000元，若收齊佣，佣金也有1.8萬元。</p><p>加佣促銷　天璽2082萬沽
</p><p>九龍站另一邊廂，個別急出貨的內地客則加佣出貨。市場人士表示，天璽星鑽璽一個兩房單位，業主肯付2%高佣，重賞下即有勇夫，單位剛以2082萬元售出，連同買家1%佣金，代理收佣達3%，即62.5萬元。<br>政府去年11月推出額外印花稅後，整體樓宇買賣成交量大幅萎縮，由出招前高達16946宗，至上月僅6500宗，勁減62%，代理生計大受影響。地產代理監管局最新數字顯示，截至8月底，全港持牌代理達36460人，即9月份平均每5.6人中才有1人成功開單。</p></body></html>