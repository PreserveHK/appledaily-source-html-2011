<html><header><meta charset="utf-8"><title>Twins大爆戀情真相</title></header><body><h1>Twins大爆戀情真相</h1><p>Twins剛剛踏入樂壇10周年，她們日前接受商台錄音訪問，兩人在節目上大講感情生活。早前有傳阿嬌同敖犬拍拖，阿嬌就澄清說：「唔係！佢哋（傳媒）用我微博啲相，跟住作古仔。我係放假去台灣，咁台灣我有好多朋友，但唔明點解寫得咁難聽。」</p><p>阿Sa認定男友</p><p>至於阿Sa同陳偉霆當日被踢爆拍拖，阿Sa就說：「當時未真正一齊，大家有感覺，但未至於拍拖，都係報道幫咗我哋，因為要回應，所以用一晚時間諗，決定咗（一齊）就公開。要諗大家有冇將來，如果冇就唔好公開，貪玩咩。」阿嬌坦言當日都不信兩人拍拖，並說：「嗰時我唔信㗎，佢都唔鍾意靚仔。」阿Sa就笑言自己不是求外表，又指William處理感情事十分成熟。<br>撰文：王連連</p></body></html>