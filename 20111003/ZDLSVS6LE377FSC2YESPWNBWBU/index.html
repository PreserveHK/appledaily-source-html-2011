<html><header><meta charset="utf-8"><title>馮仁昭四圍超：鈕承澤拍完戲難捨趙薇 - 馮仁昭</title></header><body><h1>馮仁昭四圍超：鈕承澤拍完戲難捨趙薇 - 馮仁昭</h1><p>台灣導演鈕承澤執導嘅新戲《LOVE》噚日喺北京煞科，佢喺微博分享話帶住依依不捨嘅心情進入拍攝尾聲。鈕承澤用咗兩個月拍呢齣愛情片，佢話好回味同趙薇合作，仲話好喜歡趙薇㖭。鈕導回想年初同趙薇傾合作嘅情景，就好似噚日發生一樣，又大讚趙薇係好女仔，對趙薇表現非常滿意，而趙薇就喺微博回應好多謝導演賞識。</p></body></html>