<html><header><meta charset="utf-8"><title>528萬買村屋返港定居吳綺莉乖女唔想見成龍</title></header><body><h1>528萬買村屋返港定居<br>吳綺莉乖女唔想見成龍</h1><p>吳綺莉99年為成龍誕下小龍女吳卓林後移居上海近十年，近日回歸香港，為無綫生活台主持新節目《女人有話兒》，昨日吳綺莉揚言有心理準備面對成龍及房祖名，並透露女兒沒有想過要見父親。另外，吳綺莉月前更以528萬元購入大埔村屋，在香港落地生根。</p><p>吳綺莉日前偕愛女吳卓林回港定居，並為無綫生活台主持全新節目《女人有話兒》，實行回港落地生根。為讓乖女多接觸大自然清新空氣，在健康環境下成長，吳綺莉今年5月以528萬港元購入大埔汀角村一幢三層的村屋居住，不過她並非一筆過置業，而是跟普羅大眾般月供。</p><p>盼女有港回憶</p><p>昨午吳綺莉先到無綫將軍澳電視廣播城出席《女人》記者會，之後再跟節目監製姜國權開會，逗留至下午5時許才見她駕駛甲蟲車離開。原來吳綺莉工作前先將女兒卓林交予友人照顧，昨日見她離開無綫後先駕車到馬鞍山接女兒卓林，然後再一起返回其大埔汀角村寓所。<br>吳綺莉昨日在將軍澳電視廣播城宣傳新節目，顯然作好心理準備面對傳媒，提及成龍及房祖名的名字也只淡淡然，她表示日前才返港定居，女兒吳卓林也將12歲，希望女兒成長過程有香港回憶。問到女兒對自己身份或背景方面認知，吳綺莉說：「佢冇乜唔知，都咁大，佢仲同我講唔通一世住喺上海？始終都要返嚟香港舒服啲。」會否擔心日後碰見成龍或房祖名，吳綺莉輕鬆地說：「要撞到，去邊都撞到，我平常心冇乜嘢，都咁多年，小朋友又咁大。」</p><p>「撞見會打招呼」</p><p>早前房祖名曾表示如碰見吳綺莉也會打招呼，吳綺莉說：「兜口兜面撞見會打招呼，但唔會追幾條街去打招呼。」對成龍會否同樣態度，她則說：「見到乜嘢人都會，點解唔會？」吳綺莉坦承已將一切往事放下，愛情只隨緣發展。<br>吳綺莉透露女兒吳卓林也沒有想過要跟父親見面，她說：「個女思想比我理智，冇話過亦唔會問。」<br>今次吳綺莉先會主持13集節目，為了邀請城中名人嘉賓而碌盡友情卡，已邀請吳君如、袁詠儀及吳嘉麗等，據知吳綺莉今次回歸主持節目，每集騷錢約8,000港元，13集即約賺10萬餘元。<br>採訪、攝影：李志明、彭琮然、卓寶花</p></body></html>