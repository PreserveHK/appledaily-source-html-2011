<html><header><meta charset="utf-8"><title>自稱芳齡22Jeana被爆報細數</title></header><body><h1>自稱芳齡22<br>Jeana被爆報細數</h1><p>是非o靚模Jeana及Phoebe被揭整容變臉後，昨日再被踢爆報細歲數，有指Jeana已經31歲，Phoebe變臉前樣子不像22歲般年輕，二人對此例牌否認，Jeana更貼神獸卡上網撩事鬥非。</p><p>不倒胸34Co靚模何佩瑜（Jeana）和死敵34D許穎（Phoebe）是非沒完沒了，近日兩女同時被揭樣子和身材跟舊照明顯不同，被質疑全是人工化。昨日兩女更被指報細歲數，Phoebe成熟樣貌與22歲年齡不配，而Jeana更被踢爆是31歲。</p><p>「冇借防腐劑食」</p><p>o靚模被揭曾整容熱爆討論區，寸嘴Jeana昨日在微博轉載「悉尼老鼠」神獸卡，暗寸近日撩事鬥非的o靚模不知她是誰，Phoebe昨日在電話回應說：「應該唔係話我，本人睇唔到嘅嘢，寸唔到我。」對於被指年齡報細數，她又說：「我自細個樣生得成熟，讀小五都俾人當中三，如果化淡妝又俾人誤會17、18歲。」<br>自稱22歲的Jeana否認報細數，她昨日抵死回應說：「簽約時經理人有查過我身份證，而且我同Monna未friend到要借佢啲防腐劑食。」<br>此外，電影《戀夏戀夏戀戀下》一眾演員，包括AnnieG.及HaileyC.等昨日於灣仔動漫節宣傳，對於不少o靚模被踢爆變臉，Jeana的師姐們即勁數Phoebe，Hailey笑說：「真係唔係見到粒癦，都唔知係佢（Phoebe）囉。」Iris早前踢爆Jeana在其代言的美容院整容，Hailey代反擊說：「自己有冇整都好，話人整容係好缺德行為。」對於師妹Jeana也是變臉一分子，Hailey說：「Jeana去年上鏡係有babyfat，佢好努力keep。」<br>採訪：比華利、張俊銘<br>攝影：張俊銘</p></body></html>