<html><header><meta charset="utf-8"><title>10吋Tablet潮不斷　Lenovo玩色誘</title></header><body><h1>10吋Tablet潮不斷　Lenovo玩色誘</h1><p>平板電腦出唔停，尤其配備10.1吋巨芒兼內置1GHz以上CPU嘅設定，直頭係指定動作！Lenovo也加入陣營，旗下首部平板IdeaPadTabletK1，除咗有齊以上條件，仲玩埋自家介面及提供四種顏色，襯埋衫拎住出街，最適合不過。<br><br>記者：陳國輝　<br>攝影：王文忠</p><p>全新四葉草介面</p><p>K1採用Tablet專用嘅Android3.1系統，本身玩法就比手機多元化。另追加新項目係，佢內置咗Lenovo自家設計嘅全新介面，感覺非常新鮮！最明顯係，當你啟動K1，見到主頁，中間就會出現一塊「四葉草」，實情佢提供咗影視、電郵、音樂以及書籍呢四項快捷功能，Click個Icon即到。同時，佢仲提供SocialTouch社交平台，將facebook、twitter以及Gmail等整合埋一齊，令你更方便使用。</p><p>附送30款免費App</p><p>硬件方面，K1與其他10吋Tablet分別唔算大，但軟件方面就好唔同！除咗加入自家訂製嘅介面，今次K1就附送多隻免費App任玩，包括夠晒實用嘅《DocumentToGo》、《DrawingPad》，以及熱爆嘅《AngryBirdsHD》同埋《NeedforSpeed:Shift》等遊戲，加埋晒有成30款，啱唔啱用都好，佢起碼已經幫你慳番$400。</p><p>DetailsSnap</p><p>播放《變形金剛3》</p><p>LenovoIdeaPadTabletK1Profile</p><p>處理器：NVIDIATerga2Dual-CoreProcessor（1MCache,1.0GHz）<br>操作系統：Android3.1　<br>屏幕：10.1吋16:10多點觸控芒<br>圖像處理器：Ultra-lowpowerNVIDIAGeForceGPU<br>硬盤：32GBSSD　<br>記憶體：1GBDDR2　<br>網絡：Wi-Fi、3G、藍芽<br>端子：MicroHDMI、Mic-in　<br>電池：10小時　<br>體積：264×189×13.3mm<br>重量：750g　<br>查詢：Lenovo（800938838）</p></body></html>