<html><header><meta charset="utf-8"><title>馮仁昭四圍超：小肥怕Paco斟過檔 - 馮仁昭</title></header><body><h1>馮仁昭四圍超：小肥怕Paco斟過檔 - 馮仁昭</h1><p>小肥噚日去商台做訪問，佢同唱片公司嘅合約，今個月尾到期，佢話以前經理人黃栢高（Paco）都有搵佢過檔，小肥話：「家公司好配合我，好多事都決定得好爽。但Paco帶我入行，佢好似我恩師，有乜我都同佢傾，就好似返屋企會同父親傾一樣。」<br>小肥又話：「Paco未搵我，如果佢開口，我真係腳都軟，唔知點算。」</p></body></html>