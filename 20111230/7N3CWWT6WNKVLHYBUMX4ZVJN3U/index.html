<html><header><meta charset="utf-8"><title>馮仁昭四圍超：被鬧帶壞新人Cammi陀衰狄易達師妹 - 馮仁昭</title></header><body><h1>馮仁昭四圍超：被鬧帶壞新人<br>Cammi陀衰狄易達師妹 - 馮仁昭</h1><p>謝芷蕙（Cammi）因爆出同陳冠希（Edison）嘅慾照而人氣急升，不過之後佢就被踢爆媾仔成性，仲被封為「集郵女王」，形象超差，人氣即刻跌咗唔少，唔知係咪冇乜工作，Cammi前晚約埋好友蔚雨芯（Rainky）到會展睇新城勁爆頒獎禮。</p><p>經理人激死</p><p>Rainky係snazz公司啱啱新簽嘅樂壇女新人，即係狄易達個小師妹。據聞公司知道Rainky前晚同Cammi孖住現身，即大動肝火，由於Rainky未開始發展，公司唔想佢同形象差嘅Cammi咁鬼老友，當時仲想即刻搵人拉走Rainky，但為免大家尷尬而冇行動，但完場就即安排公司車接走Rainky。<br>對於Rainky未開始發展就已經暪住公司約Cammi睇騷，其經理人文狄直認話：「佢冇通知公司，激死我，只係話同朋友，佢始終係新人，都怕佢學壞，就算同乜朋友一齊都要知會公司，等我哋篩選吓，希望佢慎重交朋友。」</p></body></html>