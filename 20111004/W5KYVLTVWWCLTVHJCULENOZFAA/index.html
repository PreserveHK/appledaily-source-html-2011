<html><header><meta charset="utf-8"><title>馮仁昭四圍超：周秀娜男模服侍嗌幸福 - 馮仁昭</title></header><body><h1>馮仁昭四圍超：周秀娜男模服侍嗌幸福 - 馮仁昭</h1><p>周秀娜（Chrissie）噚日以tubedress幫間賣皮鞋同手袋嘅專門店行騷，同場仲有個男模特兒跪喺地幫Chrissie換鞋，但呢位仁兄竟然面紅紅，唔知係咪見到Chrissie裙底春色？不過Chrissie就話感覺好浪漫：「當時我處於幸福狀態，有少少當咗佢係我男朋友，佢幫我換鞋，自己好似係公主，着緊玻璃鞋嘅感覺，我媽咪仲提醒我唔好叫男仔幫自己挽鞋。」</p><p>拍完星爺新戲</p><p>Chrissie之前喺馬來西亞拍戲整傷隻腳，原來到家都未好返，傷口仲要用紗布包住，因為仲有血水滲出嚟。問佢怕唔怕有疤痕，佢話：「家醫學科技咁犀利，可以解決疤痕呢件事。」Chrissie仲透露剛剛完成周星馳新戲《除魔傳奇》，不過佢只係肯講同舒淇、文章有對手戲。<br>同場仲有戚黛黛，佢話之前收到王維基嘅挖角短訊，不過佢9月先續約亞視，加上有感工作量都ok，所以冇回覆對方。
</p></body></html>