<html><header><meta charset="utf-8"><title>馮仁昭四圍超：黎明公告天下冇婚變 - 馮仁昭</title></header><body><h1>馮仁昭四圍超：黎明公告天下冇婚變 - 馮仁昭</h1><p>黎明同樂基兒近排成日傳婚變，之前仲有周刊影到樂基兒搬嘢走，跟住樂基兒答記者問題時又答「maybe」，搞到婚變傳聞似層層，黎明見傳聞越嚟越誇張，噚日佢哋就發聲明力斥嗰啲失實嘅報道，仲話已交畀律師跟進，唔排除會採取法律行動，佢今趟咁高姿態擺明係想公告天下，佢同愛妻樂基兒感情仲好好，打風都打唔甩啦。</p></body></html>