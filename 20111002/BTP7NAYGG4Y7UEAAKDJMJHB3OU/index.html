<html><header><meta charset="utf-8"><title>「廣州球迷覺得你好重要」我哋有嘢講：丁偉傑賺人氣開「煮」場</title></header><body><h1>「廣州球迷覺得你好重要」<br>我哋有嘢講：丁偉傑賺人氣開「煮」場</h1><p>5屆世盃、5屆歐國盃，還有5屆奧運和3屆亞運，相比同業，丁偉傑直認有「大賽命」。91年入行，由執頭執尾的無綫體育組助理編導，到專跑本地足球的報館記者，再轉型當足球評述員。01年，他決定北上神州博一鋪，同時在粵港兩地講波，結果賺盡人氣；今日，他再用得來不易的名氣做籌碼，合資百多萬元人民幣在廣州越秀區開西餐廳。輸，他未驚過。<br>記者/攝影：林湛穎</p><p>在螢幕前的丁偉傑西裝骨骨，不停按着手提電腦，查看一早預備好的比賽資料；現實生活中，他形容自己是個好nice的餐廳老闆，事事有商有量。不過，即使在廣州生活10年，港人老闆面對內地下屬，始終不慣：「香港人出名搏命，但廣州人會很費解，他們覺得香港人太白癡太儍，特別是80後，要求8小時工作、8小時娛樂、8小時休息，要花時間引導他們。」</p><p>香港租金貴人冷漠</p><p>在不同年紀，每個人為不同夢想奮鬥，30多年前，童年時代的丁偉傑會毫不思索地想當紀律部隊；年少時的他，幾乎成為香港男排青年軍二傳手；幾年前，他想過擴闊體育評述領域，試講高爾夫球。去年他原本打算開咖啡店，但多幾個朋友合資後，一間能容納100人的餐廳「丁．煮場」在6月底開張，擺明車馬用人氣和講波佬身份吸客。球賽，他如常中港兩邊講，但開舖地點由始至終，香港都不在考慮之列。<br>「一來租金太貴，二來香港人冷漠；如果在街上撞到你，他可能會同朋友細細聲講：『呢個講波佬原來都喺呢個場打波。』換轉是廣州人，他們會友善一點，會主動跟你打招呼，至少多一點人情味。」習慣穿梭中港兩地的丁偉傑娓娓道出個人體會，「兩地睇波文化差異大，香港人當講波佬是配角；廣州球迷覺得你好重要，會用心聽你的意見，覺你掂就會追捧你。」<br>93年是丁偉傑事業起飛期，獲香港電視台高層賞識，開始全職講波生涯。</p><p>靠把口賺第一桶金</p><p>8年後他將版圖向北擴展，擔任廣州電視台粵語評述，由外勞「升呢」成為入屋人物，第一桶金全靠把口賺回來，「我的人生好有運，因為我不會賭錢，有人沉迷賭波、賭馬、炒股，我會反問為何要將錢押在其他人身上，要由別人影響你。」<br>丁偉傑押出知名度，還在餐廳「開壇」，講波吸客；這夜他落「場」講曼聯賽事，球星在公仔廂內球來球往，在食客眼中，丁偉傑也是一粒星，還有人拿着紅魔波衫索簽名。在掛滿足球員油畫的「丁．煮場」內，丁偉傑喝着咖啡，他不信生意是賭博，亦不信會輸：「人生應該是自己掌握，40幾歲人遇到一個新機緣，又可以繼續做自己喜歡的事，幾好！」</p><p>丁偉傑小檔案</p><p>年齡：43歲<br>首次講波年份：1993年<br>評述項目：足球、籃球、排球<br>現時效力機構：now、廣州電視台、佛山電台<br>講波難忘事：98法國世盃在巴黎現場講決賽，巴西出場名單先後多番修改，朗拿度（圖）當日發生甚麼事，成體壇懸案。</p><p>丁偉傑眼中粵港睇波文化差異</p><p>講波佬<br>廣州：對講波佬要求高，主要工作分析球賽<br>香港：配角角色，講波佬的工作是為球賽點綴<br><br>價值觀<br>廣州：兩地都有得賭波，大部份球迷都是旨在娛樂<br>香港：港球迷有時將賭波看得太重，變成一種投機<br><br>本地波<br>廣州：中超就好似70年代的香港聯賽，廣州人對恒大好狂熱<br>香港：有待復興</p><p>丁．煮場小資料</p><p>．地址：廣州中山七路51號富邦中心129-131號<br>．面積：約3,000多呎<br>．座位數目：100個<br>．營業時間：11am-11pm（非球賽日）、11am-天光（球賽日）<br>．網址： http://tingsplace.cn </p></body></html>