<html><header><meta charset="utf-8"><title>趣趣哋：紐記不敗靠神龍</title></header><body><h1>趣趣哋：紐記不敗靠神龍</h1><p>紐卡素今年開季唔錯，7場4勝3和，家排第4，只係失咗4球，仲係目前全英超失波最少嘅球隊，相信令唔少球迷跌眼鏡，畢竟，佢哋個龍門告魯爾（圖），一直都唔算係鋼門系列；不過好似上周六作客狼隊咁，神奇告魯爾真係救咗唔少險球。唔怪得領隊柏度喺賽後都話家隊波打得咁好，佢都好自豪。</p></body></html>