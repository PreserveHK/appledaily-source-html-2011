<html><header><meta charset="utf-8"><title>馮仁昭四圍超：馮德倫、吳彥祖開公司　靠李連杰響朵 - 馮仁昭</title></header><body><h1>馮仁昭四圍超：<br>馮德倫、吳彥祖開公司　靠李連杰響朵 - 馮仁昭</h1><p>吳彥祖同馮德倫都對電影好有熱誠，佢哋噚日喺北京宣佈成立突圍電影製片公司，呢間公司背後大老闆係華誼兄弟，據知佢哋呢次促成合作，突圍電影會喺5年間幫華誼拍10部戲，每年最少拍兩部，總投資約10億人民幣。馮德倫同吳彥祖拍檔一齊做老闆，馮德倫說：「我們一點不擔心會意見分歧，反正我管行政，他負責創意，好朋友也公事公辦。」身邊嘅華誼老闆王中磊仲大爆佢哋兩人係冇糧出。</p><p>希望掌控電影</p><p>突圍第一部開拍係李連杰主演嘅電影《太極》，吳彥祖說：「可能你們不知道，當初我看了李連杰的《少林寺》有多激動，我因為這部電影、因為他，11歲我就開始學中國功夫，這次能跟他合作，對我意義最大。」<br>馮德倫同吳彥祖有機會圓電影夢，吳彥祖話：「當了多年的演員和導演，我們很有滿足感，但我們一直希望對電影有更大的掌控，所以決定開自己的電影公司，來嘗試實現這一個夢想。」<br>馮德倫話由演員同導演身份轉咗做老闆，心態要有所改變，佢話：「以前我們只幹好自己的崗位就夠，現在則要用生意的心態來看整件事，挑戰從十方八面來，是沒有cut，沒有NG的。」<br>問到為何給公司改名突圍，吳彥祖就話：「希望公司由眾多製片公司中成功突圍，製作的電影都有我們風格和特色，我們在中港台，甚至美洲的每個地區都會有不同精英合作，在製作上會擦出火花，我們只有一個原則，就是創意，再加創意，製作觀眾認同的作品。」</p></body></html>