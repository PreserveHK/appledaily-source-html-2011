<html><header><meta charset="utf-8"><title>兒女多多益善黃婉曼樂做生仔機器</title></header><body><h1>兒女多多益善<br>黃婉曼樂做生仔機器</h1><p>樣貌身材兼備的now101台遊戲節目《撳錢》女主持黃婉曼，明明可賣天賦本錢在娛圈立足，但她只想靠伶俐口齒當主持，事業線堅持私有化。黃婉曼不介意會否走紅，即使終極目標也絕非玩轉歌影視，反而是結婚生仔做住家師奶。</p><p>去年還在無綫報天氣的黃婉曼，短短半年便升呢成熱爆全城now101遊戲節目《撳錢》女主持，人氣急升，私隱隨即被擺上枱。黃婉曼直認與無綫外勤攝影師曾志釗兩年情玩完，有指她火速搭上《撳錢》另一主持洪永城，不過本報早前拍到她蹺實男友「四眼林峯」在太古城看戲，其真命天子已浮上面。</p><p>過節夠晒熱鬧</p><p>黃婉曼日前接受本報訪問，她表示會主動追求所愛，不少女生都享受被狂蜂浪蝶團團轉，偏偏黃婉曼怕應付這場面，她說：「我唔係太接受人追，當我一feel到身邊男仔向我sms攻勢，我就唔會覆。愛情唔係多就叫做好，一個夠晒數。」<br>被拍到與「四眼林峯」拍拖睇戲的黃婉曼，毫不掩飾恨嫁心態，她說：「女人最終目標都係有個幸福家庭，結婚生仔，冇諗過自己不知不覺行咗呢一步（加入娛圈）。」現年27歲的她已嚷着怕做高齡產婦，屬多產主義的她說：「我嘅生仔能力，視乎搵到錢就可以生好多，咁樣過時過節，一家人食飯會好熱鬧。」<br>不過結婚生仔未實現前，黃婉曼首要做好《撳錢》主持。對於早前直播爆粗出街，她抵賴懶音，更自貶主持功力未到家，她說：「我覺得表現只值六、七十分，希望磨練吓。」<br>採訪：比華利<br>化妝：JohnathanYofFineBride<br>髮型：LoboofChin.G<br>服裝、場地：TedBaker</p></body></html>