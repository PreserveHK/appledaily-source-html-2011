<html><header><meta charset="utf-8"><title>趣趣地：昆士柏流浪得千幾萬增兵</title></header><body><h1>趣趣地：昆士柏流浪得千幾萬增兵</h1><p>英超升班馬昆士柏流浪領隊禾諾克（左），一心以為有大水喉射住，但佢喺上個禮拜五透露隊波轉會預算只係得可憐嘅125萬鎊（約1,600萬港元）！球隊暫時只係免費簽咗保夫萊特同埋戴亞（右），但真金白銀買黑池嘅杜迪利甘保，就因為未傾得成個人條件而陷於膠着。如果佢哋買唔到多啲人加強實力，今季前景真係危危乎！</p></body></html>