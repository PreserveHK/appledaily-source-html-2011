<html><header><meta charset="utf-8"><title>吳綺莉回歸祖名受靶</title></header><body><h1>吳綺莉回歸祖名受靶</h1><p>吳綺莉99年為成龍誕下小龍女吳卓林後，與女兒移居上海，至本月底她將回港兼復出幕前為無綫生活台主持一個13集清談節目。記者昨日致電該節目監製姜國強，他表示節目下月初開工、27日播映，內容主要是吳綺莉與嘉賓圍繞婚姻、感情和子女的深情對話。問會否找成龍、林鳳嬌或房祖名做嘉賓時，姜國強表示不會，但不排除小龍女亮相。</p><p>「我哋一齊中槍」</p><p>房祖名昨日出席九龍灣活動被問對吳綺莉回歸的睇法，他無奈說：「冇得睇，冇得對呢件事講任何嘢。」有指林鳳嬌為此事不開心，祖名說：「大家會諗到、感受到，但我聽唔到媽咪有乜意見。」問祖名有否怪父親做錯事，他說：「冇得嬲，點都係一家人，就算佢講錯嘢，我都會幫佢執手尾，咪我哋一齊中槍囉，佢做錯，我都會受埋。」龍種事件會否引以為鑑？祖名說：「我會步步為營。」他又表示將來若碰到吳綺莉時會叫她吳小姐，見到卓林也會sayhi。<br>採訪、攝影：林妃、李珮洳</p></body></html>