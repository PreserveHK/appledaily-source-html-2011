<html><header><meta charset="utf-8"><title>趣趣地：里奧朗尼打機無敵</title></header><body><h1>趣趣地：里奧朗尼打機無敵</h1><p>喺美國集訓緊嘅曼聯球星一有時間就打機，佢哋以兩人為一組玩Xbox嘅Fifa11，結果里奧費迪南（圖）同朗尼呢對組合就贏咗12場、和1場所向無敵咁滯。里奧喺Twitter仲話達施華兄弟、拿尼同馬捷達都輸到提早上床瞓覺。另外，曼聯喺上個禮拜五公佈新球季嘅作客波衫。咦？點解係藍黑橫間，咁似國際米蘭嘅？</p></body></html>