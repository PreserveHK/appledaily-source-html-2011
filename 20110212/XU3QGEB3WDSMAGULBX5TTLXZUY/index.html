<html><header><meta charset="utf-8"><title>指是「李小龍上身」　慫恿打觔斗戲弄智障少年短片惹怒轟</title></header><body><h1>指是「李小龍上身」　慫恿打觔斗<br>戲弄智障少年短片惹怒轟</h1><p>【本報訊】網上一段涉嫌玩弄智障人士的短片，引發各界怒轟。片段中，一名懷疑智障少年在藍田一間眼鏡店內被店員笑指「李小龍上身」，店員更建議他「打兩個觔斗睇吓」，少年隨即連打數個滾地翻。短片前日被上載到YouTube，網民紛紛怒斥拍片者侮辱智障人士，做法無恥，智障人士團體亦作出譴責。然而發佈短片的店員堅稱「無錯」，死撐不知對方是智障，僅承諾將短片刪除。<br>記者：陳達浩　黃偉民</p><p>有關短片名為「李小龍上身」，片長2分35秒，昨晚已被移除，但有網民將之複製重新上載YouTube。短片出現後，有網民認出事發地點為藍田啟田商場二樓的連鎖眼鏡店「名店專業眼鏡」。<br>事件中疑被玩弄的少年約十多歲，面貌及說話方式明顯有智障。短片疑是用手機拍攝，開始時，身穿紅衣紅褲、戴着太陽眼鏡的智障少年在眼鏡店內照鏡，突然有人大叫「李小龍上身」，少年即跟着說「李小龍上身」。對方笑言：「我又唔信呀，你出去打兩個觔斗嚟睇吓！」少年聽罷即除下背囊及腰包，做熱身動作，職員即說：「出面喎，唔係呢度喎！」少年沒理會，隨即在店內連滾數下，又在地上擺甫士，說：「勁唔勁？」店員紛紛笑起來，說：「勁、型到極點。」</p><p>「唔鍾意咪刪咗佢囉」</p><p>少年之後站起走近鏡頭，一名女店員驚呼：「你唔好走過嚟呀，大佬！」之後少年疑察覺對方正在偷拍，問：「影相呀？」但女店員否認，另一男子經過鏡頭時細聲向拍攝者說：「放上YouTube。」少年之後又耍起功夫來，女店員此時說：「唔好影喇，佢有排打呀！」<br>事件引起不少網民不滿。記者昨傍晚到涉事眼鏡店查問，一名姓葉男店員承認將短片放上YouTube，又聲稱事發兩、三個月前。葉稱，當時少年闖入店內「搞事」，他找不到保安員，店員叫少年到外面打觔斗，只是想引對方離開。<br>葉聲稱，少年對答如流，不知對方是智障，「唔能夠以貌取人吖嘛」。又堅持拍片放上網沒任何侮辱成份：「我唔係挖苦佢喎，我讚美佢得唔得先？啲人拍到有人喺地鐵打功夫，咪一樣放上網！」對於網民怒插他將片段上網「無恥」，葉說：「都有幾個人Like呀……佢哋覺得我錯，我咪錯囉，但我唔會saysorry，我覺得無歧視佢。」不過，葉亦承認「（放上網）分享係比較差少少」，又說：「咁多人唔鍾意睇咪刪咗佢囉。」</p><p>張超雄：欺負智障者</p><p>弱智人士家長聯會副主任盧太昨看過短片後，認為拍片上載者應予譴責：「睇完好唔舒服，好明顯係玩緊個少年。你（店員）唔歡迎咪唔做佢生意囉，個少年都無滋擾佢哋，倒轉身份諗吓，如果個少年係自己個仔或兄弟，你會點諗？」盧太說，相信少年是輕度智障者，通常較為單純，自己亦未必知道被欺負，但拍片者不懂尊重別人，其間又否認正在偷拍，「根本係呃緊人」。<br>本身是智障人士家長的理工大學應用科學系講師張超雄亦說，事件明顯有欺負成份，拍片目的只為取笑，叫對方表演打觔斗，猶如「當佢係低等動物」。他承認，社會仍有很多這類欺負智障人士的事件，只是很少被拍下。</p><p>網民怒斥店員無良</p><p>dennis33214：一班智障人士玩一個智障人士。<br><br>勿當奴：店員把聲好輕藐，智障人士有時都幾慘。<br><br>yummy9394：你哋有冇阿媽生？弱智都要玩，欺人太甚<br><br>sh01an02a：香港人面對樓價高企同貧富懸殊……已經變得越嚟越變態同無同情心。<br><br>法比托利斯：拍片放上網條友都係以為有人撐佢先放上網，真係捉蟲。<br><br>cranky825：人哋弱智仲玩人，賤格！<br><br>資料來源：YouTube相關網頁</p></body></html>