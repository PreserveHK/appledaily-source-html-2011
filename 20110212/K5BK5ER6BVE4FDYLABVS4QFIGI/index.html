<html><header><meta charset="utf-8"><title>籃FUN籃解：渣巴志堅抗癌成功</title></header><body><h1>籃FUN籃解：渣巴志堅抗癌成功</h1><p>湖人名宿「天勾」渣巴（圖），可以話係籃壇傳奇，佢不但打到42歲，生涯攻入38,387分亦係史上第1。不過，渣巴退休後就冇咁好彩，08年被診斷患上急性骨髓白血癌，好彩呢位籃壇長春樹冇放棄，周四更表示經醫生同佢努力後，癌細胞已跌至最低水平，即係等於好番晒；呢份意志，值得致敬。</p></body></html>