<html><header><meta charset="utf-8"><title>大贏家教路</title></header><body><h1>大贏家教路</h1><p>前晚第二集《撳錢》得獎者李家民（Chris）第一次參加電視遊戲節目，即獨得十萬元獎金。任職廣告媒體採購部的Chris表示前晚經過一番部署才參賽，由他負責上網搜查資料、女朋友負責㩒遙控、妹妹的男朋友負責計時及提示時限，他說：「其實搵資料時，最重要係打兩個keywords，千祈唔好打一個，因為個範圍太大。」Chris又指選答案要靠自己的判斷，他續說：「好似非法經營醫院嗰條，好彩Keyman講係1966年，咁我就推測當年買層樓都係兩萬，所以就揀咗罰一千呢個答案；另外郵政局嗰條，就因為工作關係知道拒收算命廣告；最後一條肺氣泡，係因為讀生物時讀過，所以我好肯定自己唔會錯。」</p><p>怪錯女朋友</p><p>另外Chris透露於身份證上「W」一字這條問題因於網上找不到答案，幸好女朋友答中，他說：「因為女朋友有朋友係外地人，咁四個答案中得澳門一項屬於外地，咁就揀咗，但係答完之後係廣告時間，我覺得應該揀錯，都有女友咁揀，原來佢真係啱咗，仲要番佢。」Chris表示會將十萬元獎金用來與家人去旅行，他說：「其實之前我都plan咗同屋企人去北京，噚晚玩之前就話中咗就用呢十萬做sponsor。」Chris指朋友得知他中獎後，都有邀請他一起再玩，他亦有信心會再奪獎金。</p><p>高登熱話：自組智囊團</p><p>《撳錢》有得玩、有錢派、又有話題，完全滿足香港人柴娃娃、趁熱鬧及博彩的心態，難怪節目一出已獲熱烈追捧，每晚節目播出前幾分鐘，網民已standby討論區熱烈追post參與討論，尤以高登討論區最多人聚集，大大降低網站的瀏覽速度。<br>由於遊戲容許玩家在互聯網搜查答案，網民甚至自發性組成高登智囊團，在45秒限時內鋪出問題及答案，齊齊為十萬元奮戰。不過now亦清楚高登仔必為此遊戲而瘋狂，更出動高登的專用表情icon（圖），連主持之一的C君也拍宣傳片，自稱是高登CDROM，向高登巴打問好。</p></body></html>