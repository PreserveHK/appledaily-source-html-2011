<html><header><meta charset="utf-8"><title>趣趣地紅軍將帥約埋睇Boyzone</title></header><body><h1>趣趣地<br>紅軍將帥約埋睇Boyzone</h1><p>59歲嘅杜格利殊（左）同22歲嘅安祖卡路爾（右），表面上係利物浦嘅領隊同球員關係，不過原來私底下好老友；佢哋雖然差成37歲，不過一啲代溝都冇，日前仲約埋一齊去睇Boyzone演唱會，而且仲相當投入。聽聞佢哋兩個啲飛係Boyzone主音RonanKeating送嘅，杜格利殊仲好風趣咁講：「我哋唔係約會呀！」</p></body></html>