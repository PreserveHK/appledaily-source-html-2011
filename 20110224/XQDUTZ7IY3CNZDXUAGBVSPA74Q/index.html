<html><header><meta charset="utf-8"><title>趣趣地加度素唔敢踩入白鹿徑</title></header><body><h1>趣趣地<br>加度素唔敢踩入白鹿徑</h1><p>AC嘅意大利中場加度素（圖），喺球場上吓吓去盡，但一離開球場原來都係貪生怕死之徒。喺歐聯16強首回合，佢賽後因叉熱刺助教祖佐敦條頸而俾歐洲足協罰停賽4場，而佢講明，為咗自己生命安全，次回合唔會隨隊去熱刺。佢話：「聽講喺白鹿徑球場有成4萬7千球迷會特登恭候我，所以我都係留番喺米蘭好啲。」</p></body></html>