<html><header><meta charset="utf-8"><title>曾俊華聞問責即時縮沙</title></header><body><h1>曾俊華聞問責即時縮沙</h1><p>【本報訊】民主黨立法會議員李永達昨日在立法會預算案簡佈會，力斥財政司司長曾俊華指下年度土地供應達到每年四萬個單位是「講大話」，指最歡迎今次預算案的「一定係大地產商」，預算案推出後不少大地產商表態支持政府，多個樓盤也隨即「封盤」，「沙田幾個中心已冇樓賣，業主全部封晒（盤）」。他又質疑過去兩年勾地反應冷淡，政府根本無法控制勾地表土地可供應市場，「你（曾俊華）話每年有四萬個單位推出嚟，根本係講大話」，並揚言政府下年度若能達標，他將辭去立法會一職並向曾俊華道歉，反之曾俊華應問責下台。<br>曾俊華聞言後未有應戰，並隨即縮沙稱每年供應三至四萬個單位只是工作指標，其後更指「你（李永達）知道你唔使辭職，至做呢個承諾嘅？」惹來李永達狠批「咁即係你個承諾（每年供應三至四萬個單位）係假o架啦！」</p></body></html>