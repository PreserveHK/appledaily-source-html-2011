<html><header><meta charset="utf-8"><title>不求男友體貼呵護蒙嘉慧戀伊健學識妥協</title></header><body><h1>不求男友體貼呵護<br>蒙嘉慧戀伊健學識妥協</h1><p>蒙嘉慧（YoYo）和鄭嘉穎在新劇飾演歡喜寃家，女的被男方嘲笑中港女要出力反擊。現實生活中，YoYo愛情生活穩定，但未有披嫁衣的衝動，她更主動談到跟男友伊健相處，明白妥協的重要性。</p><p>無綫新劇《OnlyYou只有您》由幾個單元組成，描述現今社會的男女感情生活，蒙嘉慧飾演婚禮策劃員，與飾演攝影師的鄭嘉穎擦出火花，嘉穎經常嘲笑YoYo是中港女，意指中年港女嫁唔出，YoYo解釋說：「係中港兩地搵錢事業女性，即使嫁唔出都冇緊要，有朋友咪得，有異性冇人性嘅人老咗就知。」</p><p>爆伊健大整蠱</p><p>二人你一言我一語十足十劇中的歡喜寃家，劇中帶出訊息是人生追求婚姻還是婚禮，YoYo與鄭伊健拍拖多年遲遲未婚，她坦言：「冇特別計劃，曾聽過朋友因拗窗簾顏色問題而要離婚，覺得冇乜意思。」<br>問到與男友是否和睦共相處時，YoYo道出她與男友的生活笑話，她說：「我年三十晚又屙又嘔，唔想新年入院，佢竟然叫我打機出一身汗睇吓有冇好啲，我答佢你係咪好唔鍾意我呀，但回想都幾搞笑，以前我會諗我病，你應該要煮嘢我食，但家唔會，因為知佢出發點都係好，只覺得搞笑囉。」<br>嘉穎力讚YoYo在劇中演繹未婚女性所受的壓力很到題，令他有所觸動，幸而現實中他的家人沒有給他壓力，嘉穎說：「男人還好，阿媽都放棄逼我，但唯一我想要小朋友，要生唔可以太遲，但要搵到合適。」</p><p>嘉穎渴望成家</p><p>嘉穎與佘詩曼一段情曾鬧得火熱，可惜還是無疾而終，他說：「圈子好窄，生活上碰到嘅都係圈中人，但自己認為適合最緊要，冇分圈內外。」他又吐露想覓得真正結婚對象：「希望一生一世，唔想錯結完又要離，想一次白頭偕老，自己要求簡單生活，有個家，正如男人一句到時候係要『修身齊家治國平天下』。」<br>採訪：卓寶花<br>攝影：黃文成<br>服裝：蒙嘉慧（I.T）<br>場地：黃金海岸酒店</p></body></html>