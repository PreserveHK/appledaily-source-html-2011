<html><header><meta charset="utf-8"><title>球迷呻中央場冇梅禮</title></header><body><h1>球迷呻中央場冇梅禮</h1><p>梅禮周三會喺次圈鬥德國球手卡基，話晒主場出擊，英球迷當然捧場啦！早早買定中央場波飛，仲要成54鎊（約680港元）！但賽會好唔識做，竟然安排梅禮喺Court1打呢場波，搞到買咗飛嘅本地球迷呻笨；英國天氣又麻麻，梅禮隨時因天雨延期，即使晉級都打亂部署。梅禮係英國希望，咁搞法，溫網有冇責任呢？</p></body></html>