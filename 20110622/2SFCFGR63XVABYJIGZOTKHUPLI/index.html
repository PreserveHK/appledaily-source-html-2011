<html><header><meta charset="utf-8"><title>JC被男友爆閨房裸行黛林多得城城教拉簾</title></header><body><h1>JC被男友爆閨房裸行<br>黛林多得城城教拉簾</h1><p>熊黛林（Lynn）和JessicaC.昨日在尖沙嘴出席手錶活動，近期藝人在家中被偷拍事件熱熾，Lynn坦言多得郭富城提點防偷拍，幾年沒開窗簾；JessicaC.則被男友踢爆不時在家中裸體四圍行，令她大呼「ohmygod」。</p><p>熊黛林拍罷台劇《拜金女王》，近日可以回歸香港，出席活動搵真銀，她昨日在尖沙嘴出席天梭表活動，同場JessicaC.與男友Sergio親熱搶鏡，兩人騷手錶時，忍不住互相錫面。</p><p>咖喱雞俾人笑</p><p>Lynn的左肩鎖骨被發現有一塊紅瘀痕，記者笑她是咖喱雞（吻痕），她即發嬌嗔說：「唔係，係撞到呀！」俾男友個嘴撞到？她儍笑說：「唔會啦，咁嗰個個嘴咪流血？」她坦言不會留吻痕：「又唔係小朋友，我好小心，有（吻痕）會阻住做嘢，呢啲唔係浪漫，係俾人笑。」<br>早前黃宗澤在家中裸露被偷拍，Lynn坦言怕怕：「我都有少少驚，有幾年冇開窗簾喇，因為着得唔靚又會俾人講，咁家居服都一定唔靚，係小背心、短褲。我初來香港時，連窗都唔敢開，只敢開抽氣扇。」郭富城提醒？她說：「係呀，佢都有提我。」</p><p>現場即時親熱</p><p>JessicaC.在美國發展後，短暫回港，下月又離港返美拍TVshow，她和男友Sergio昨日忍不住在現場親熱錫錫，更表明為盡女友本份冧男友，不敢露肉，穿密實tubedress上陣。近期多位藝人在家中被偷拍，問她可會在屋企裸露，JC未來得及答，男友Sergio已爆料：「她會！」她即忍不住叫：「Ohmygod！」再補充：「但我不是經常（裸體），還有我任何時候都拉上窗簾，很安全。」<br>採訪：LoMui<br>攝影：ChanChiLam</p></body></html>