<html><header><meta charset="utf-8"><title>岳少傾約要仔唔要乸栢芝四川騷甩底被追數</title></header><body><h1>岳少傾約要仔唔要乸<br>栢芝四川騷甩底被追數</h1><p>《鋒芝變之自尋煩惱》鋒芝婚變已進入沒彎轉餘地，兩夫婦沒有偈傾接近一個月，霆鋒繼續留在馬來西亞趕戲，以工作麻醉自己。有指栢芝今日會坐凌晨機到米蘭玩樂，上周六還以病辭演四川騷，活動負責人指栢芝還未賠錢。</p><p>謝霆鋒和太太張栢芝關係勢成水火，雖然她想盡辦法箍煲，但據知霆鋒離婚意決，故他暫時會專心留在馬來西亞趕拍電影《逆戰》，完成手頭工作才處理家事。備受離婚問題困擾的栢芝則計劃帶長子Lucas乘搭今日凌晨一時起飛的CX233航班到米蘭散心。</p><p>霆鋒靠打機減壓</p><p>栢芝上周六以病為理由甩底四川演出，但出埠玩樂卻精神奕奕，專業態度存疑，記者昨日致電負責統籌四川活動的負責人朱軍，他表示不想再理甩底王栢芝，他在電話中說：「我不曉得這些事，我不想管，隨便你怎麼寫，好嗎？錢她還沒有賠。」<br>有指栢芝米蘭豪華遊會帶Lucas、弟弟張豪龍和張柏文及經理人Emily共5人去嘆世界，幼子Quintus則交由他人照顧。栢芝媽早前出發加拿大溫哥華，有指她先到彼邦打點事情，準備稍後栢芝拍攝電影《河東獅吼2》時，便安排Lucas和Quintus到那邊生活，杜絕兩兄弟跟謝家聯絡。至於霆鋒連日在大馬趕戲，休息時則躲房間自閉打機減壓，也懶得與栢芝聯絡。<br>栢芝上月與舊愛陳冠希（Edison）機艙親密合照燃起婚變導火線，但Edison連日出席活動表現風騷，他前日還在微博上載與父親慶祝父親節照片，昨日則留言表示下月7日到台北出席國際玩具創作大展。</p><p>岳少讚兩子可愛</p><p>另外，林建岳昨日到尖沙嘴出席活動，問到有傳他有意以一億3年天價簽栢芝，他表示當日栢芝到其公司只是傾片約，他說：「係都簽佢兩個仔先，咁可愛，好多人都想爭佢兩個仔，但太細個，應該冇乜機會可以簽到。」近日栢芝行蹤成謎，林建岳笑說：「大家都搵緊佢，不過香港咁細，佢遲啲都會出嚟見。」林建岳重申目前仍未跟栢芝傾過簽約成旗下藝人。<br>採訪：丁寧、溫敏芝</p></body></html>