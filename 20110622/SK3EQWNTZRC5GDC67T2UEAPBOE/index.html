<html><header><meta charset="utf-8"><title>莫文蔚否認未婚夫斷背</title></header><body><h1>莫文蔚否認未婚夫斷背</h1><p>出爐台灣金曲獎歌后莫文蔚（Karen）日前宣佈10月與德籍初戀男友Johannes結婚，但有傳Karen曾接受內地雜誌訪問，自爆當年二人分手因男方是同性戀，Karen昨日接受本報電話訪問否認其事，她說：「完全係老作，我口中一定冇講過。好離譜，啲資料都錯晒。」</p><p>未婚夫頭</p><p>Karen謂未婚夫知道被指同性戀後爆頭，她父母很愕然又生氣，但沒有懷疑過，Karen說：「佢有三個仔女o架嘛，咁點會同性戀呢？作都唔好作得咁離譜。」Karen謂怕未婚夫會怕了娛樂圈，她又說：「已經叫佢平時行街要執正點，影相都靚仔啲。」<br>Karen表示當年因扮型與未婚夫分手，Karen說：「當時有啲一年級新血入嚟，我諗會唔會有啲靚女令佢移情別戀，我要面就先下手為強，俾人飛不如我飛人先。」此外，Karen昨日接受商台訪問，透露會邀請好友馬怡靜做伴娘，婚宴只會邀請少數親友。<br>採訪：林妃
</p></body></html>