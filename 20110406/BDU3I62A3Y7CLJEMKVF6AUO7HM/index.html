<html><header><meta charset="utf-8"><title>陳鍵鋒不滿主角變配角</title></header><body><h1>陳鍵鋒不滿主角變配角</h1><p>陳鍵鋒昨日於將軍澳電視廣播城接受無綫節目《今日VIP》訪問，他早前接受有線訪問，除炮轟無綫賤價留人之外，更直言加入電視圈11年，同期出道的林峯及黃宗澤個個受無綫力捧，他卻遭投閒置散。<br></p><p>「同我傾係男主角」</p><p>陳鍵鋒昨日雖然明顯收火，但依然感不滿，尤其對新劇《洪武三十二》海報上，他由主角變配角大感不滿，他說：「我睇到都有少少愕然，一直以為主角係企中間，當初同我傾同家出嚟嘅嘢有出入囉，呢樣嘢我覺得有少少失望。」<br>有指陳鍵鋒當初為幫無綫拍《洪》劇，放棄七位數字酬勞的內地劇，他說：「因為當時《洪》劇監製同我傾係男主角，而且套劇又吸引，所以當時放棄拍內地劇而接拍，不過家再畀我揀都會猶豫，亦唔可以話後悔。」陳鍵鋒表示TVB不會因他之前接受有線訪問而封殺他，他說：「咁大間公司，唔會容納唔到。」<br>採訪、攝影：王崇穎</p></body></html>