<html><header><meta charset="utf-8"><title>撒啲鹽香又甜　熊本番茄好Cool</title></header><body><h1>撒啲鹽香又甜　熊本番茄好Cool</h1><p>日本番茄向來低調，不似巨峰蜜桃般高姿態被港人垂青。但日本人偏偏愛它低調，喜歡將番茄當水果吃，一咬爆汁，多食有美容防癌防老化之效。今次有機會飛到日本熊本，直踩入番茄農田，即摘最新鮮的番茄品嚐，再見識當地最大的番茄收集場，好想高調講聲：「熊本番茄，我Like！」<br><br>記者：趙珮倩<br>攝影：趙珮倩（日本）、伍慶泉（香港）<br>鳴謝：一田百貨（26941111）</p><p>溫差越大越爆汁</p><p>想知點解熊本番茄咁巴閉，要先了解當地的水源。熊本南阿蘇的湧水群，是集結雨水，經阿蘇火山過濾的，每分鐘有超過60噸地下水湧出，居民一開水喉就是全無雜質純靚水，而當地農夫當然也是以地下水灌溉，令種稙出來的蔬果更多汁飽滿。<br>種了幾十年番茄的農夫渡邊先生指，在熊本可以種到靚番茄，跟氣候溫差有關。原來熊本縣日夜溫差超過10℃，溫差越大，種出來的番茄越厚皮，水份和甜度就越高。在這兒夏天種的是Rinka409番茄品種，約32日便可收成，水份特別多；冬天種的叫桃太郎種要40日才收成，水份較少，但較甜；比起其他縣出產的番茄，渡邊先生敢說：「熊本番茄是最好的。」我信他無吹水，因熊本番茄的年產量達8萬2千噸，產量是全日No.1。</p><p>人手逐個揀</p><p>距離農田約10分鐘路程，來到熊本縣阿蘇地區最大的番茄收集場。這裏收集了當地150個農民，來自35公頃的番茄農田，每朝早送來近千籮新鮮番茄。<br>數十條輸送帶將一籮籮番茄送到一個大平枱，兩位日本嬸嬸將番茄倒出，再推上另一條輸送帶，先經紅外線檢測大小和甜度，及格後再由一大班嬸嬸用人手逐個揀，以顏色及大細，分成秀、優、良三個等級，然後分別包裝。偶爾出現兩隻手掌咁大的巨型番茄，幾百個中未必有一個，工作人員便得分開處理。<br>這裏出產的番茄有八成是Rinka409品種，形狀鮮紅肥大、水份高，一咬爆汁，甜度與酸度比例平均，甜度約6度。日本人愛將番茄當水果吃，喜歡它的甜酸平衡的味道，不似香港人，甚麼生果都要死甜。</p><p>日式野菜沙律</p><p>大廚教路做沙律用的番茄選越紅越好，這樣會更多汁更香甜。</p><p>KumamotoHotelCastle行政總廚大木戶彌：「番茄生食最好味，唔使煮！」</p><p>材料</p><p>熊本番茄2個、青椒/茄子/紅洋葱各1個、沙律菜適量<br><br>沙律汁：檸檬汁60毫升、橄欖油180毫升、白酒醋1茶匙、糖1湯匙、鹽3/4茶匙、黃芥辣1/4茶匙、黑胡椒碎少許、蒜頭（磨茸）1粒</p><p>做法</p><p>1.番茄一開八；茄子梅花間竹去皮切片；紅洋葱切絲；青椒去籽切圈。<br><br>2.沙律汁料以攪拌器打勻。<br><br>3.番茄圍碟，中間鋪上茄子、紅洋葱、青椒、沙律菜，最後淋上汁料即成。</p><p>日式番茄刨冰拌黑醋糖漿</p><p>黑醋糖漿跟番茄的甜酸味超夾，當飯後甜品，絕不怕膩。</p><p>Hilda'sHouseofCatering負責人<br>HildaLeung：「日本番茄甜酸味好平衡，好清新，味道同本地番茄好唔同。」</p><p>材料</p><p>黑醋糖漿跟番茄的甜酸味超夾，當飯後甜品，絕不怕膩。<br><br>熊本番茄6個、鹽少許、糖4茶匙<br><br>黑醋糖漿：意大利黑醋/水各100毫升、糖5茶匙</p><p>做法</p><p>1.黑醋糖漿材料以細火煮至稠身，雪凍備用。<br><br>2.將4個番茄打茸，下糖、鹽拌勻，倒入冰塊格，雪至變冰後，用攪拌器或刨冰機攪成刨冰。<br><br>3.餘下的番茄切狗牙邊開二，挖空，放入番茄刨冰，最後唧上黑醋糖漿即成。</p><p>貼士</p><p>每個番茄的甜酸度不一，宜先試味再自行調校糖的份量。</p><p>有氣熊本番茄沙冰特飲</p><p>未必人人愛飲番茄汁，但加入了雪碧冰塊一起打成的幼滑沙冰，醒胃消暑，大人細都鍾意。</p><p>材料</p><p>雪碧2罐、蜜糖適量、熊本番茄4個</p><p>做法</p><p>1.將雪碧倒入冰塊格，雪至變冰。<br><br>2.番茄切粒，放入攪拌器，加入雪碧冰，打勻至幼滑沙冰。<br><br>3.最後下蜜糖調味即可。</p><p>貼士</p><p>另可用梳打水代替雪碧，番茄味會更突出。</p><p>唔使飛　嘆九州美食</p><p>睇到流口水？唔使飛去熊本買番茄，一田百貨由即日至8月4日舉行「鮮の発見九州祭」，搜羅全九州最優秀的新鮮食材，包括有剛介紹的Rinka409番茄、福岡縣獨有的無花果品種、超甜之溫州蜜柑、巨峰元祖黑木巨峰等，並以特價發售，咪錯過！</p></body></html>