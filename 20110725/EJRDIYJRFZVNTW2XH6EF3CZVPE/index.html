<html><header><meta charset="utf-8"><title>合家歡：比利時整餅派對</title></header><body><h1>合家歡：比利時整餅派對</h1><p>阿女生日要搞大佢！今次不如搞搞新意思，來個比利時整餅派對。位於太古坊的Frites餐廳，以提供超過20種比利時啤酒聞名，阿女當然不能喝啤酒，但辦個Family聯歡同樂日，大人飲得開懷，小朋友亦能自得其樂學整餅，大家都開心。整餅派對開始時，餐廳廚師會把曲奇麪糰帶到小朋友面前，小朋友將其搓圓揉扁，然後放入焗爐焗製；等待之時，小朋友可以吃喝玩樂一番，待曲奇出爐後，再親手在餅面加上彩色糖霜及朱古力，自由發揮創意為曲奇扮靚靚。拍攝期間小模Elle及YoYo的媽媽都在場，她們試過女兒的產品後也大呼鬆脆好味！此外，餐廳還供應特色比利時兒童餐，饞嘴YoYo一邊喊飽一邊食不停！</p><p>整餅日在周六及周日舉行，湊夠5人就可預約參加，每位兒童最低消費$120，包一個主菜及2小時內汽水飲品任飲。餐廳亦有Party套餐，不設最低消費。</p><p>查詢：22505188</p><p>記者：溫曉嵐<br>攝影：譚盈傑<br>Model：Elle、YoYo</p></body></html>