<html><header><meta charset="utf-8"><title>是日圖片：出錢出力</title></header><body><h1>是日圖片：出錢出力</h1><p>書展除咗有o靚模向「龍友」拋胸送寫真，仲有新地三少郭炳聯拋低工作送書。新地請咗200位基層小朋友去書展。唔只出錢，郭炳聯仲親自同班細路傾偈。佢仲話最近睇咗兩本好書，一本係《曾文正公家書》，書中提到做人要「勤力、節儉、謙虛」，令佢諗起阿爸郭得勝。另一本係《箴言精選六十則》。</p></body></html>