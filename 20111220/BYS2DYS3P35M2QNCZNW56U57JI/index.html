<html><header><meta charset="utf-8"><title>聖誕必玩Apps　一㩒落雪</title></header><body><h1>聖誕必玩Apps　一㩒落雪</h1><p>歡度白色冬日聖誕，試問邊個唔鍾意？但有無諗過，嚴寒氣溫下欣賞燈飾，絕不好受。其實你只要拎住部iPhone，上AppStore單撈個「鴨舌」，即可在任何環境下拍攝飄逸雪景，今次就介紹幾款聖誕App畀大家，唔單止影相，仲有極具氣氛嘅拍片同埋遊戲Apps，嗱嗱聲拎起部手機，大家齊齊㩒！<br><br>記者：陳國輝<br>攝影：林栢鈞、伍慶泉<br>Model：Irene、Clarisse</p><p>雪花四圍飄</p><p>查實喺背景加入落雪效果，去年聖誕時已經推出過。至於呢款《WhiteChristmas》可謂前者嘅升級版，佢除咗翻抄模擬真實雪景，仲加入兩款卡通化效果，再加上有行Bar畀你調整落雪時嘅頻密程度，算玩得幾專業！<br>至於女仔同小朋友都好鍾意嘅，仲有一啲小禮物同埋其他聖誕裝飾。呢款App內置十幾款有趣圖案，例如聖誕老人鬍鬚，聖誕樹、小禮物等，讓你Key落被攝對象，增強氣氛；你更可將圖案放大縮小、左右旋轉，直至調整啱嘅角度為止。</p><p>名稱：《WhiteChristmas》<br>平台：iOS4.0或以上<br>售價：免費</p><p>加對白拍片</p><p>拍Movie亦可帶出近似效果，呢款App提供聖誕背景相供你揀，仲可選擇多款經典聖誕音樂；但講到最有創意，就肯定係親自設計對白，你可於片頭、片尾位置加入祝福語，並可揀選特色字款，任你盡情發揮。<br><br>名稱：《HolidayVideoCardsbyvlix》<br>平台：iOS4.2或以上<br>售價：免費</p><p>勁彩HomeScreen</p><p>除咗自己一身聖誕裝扮，更要為手機化個靚「妝」！講緊係《XmasHomeScreenMaker》，入面提供各種Wallpaper之餘，亦可幫Icon邊框加小裝飾，例如聖誕樹、聖誕花以及小禮物，令你部iPhone變得不一樣。<br><br>名稱：《XmasHomeScreenMaker》<br>平台：iOS4.0或以上<br>售價：免費</p><p>聖誕版PhotoHunt</p><p>由街機玩到落手機嘅點錯處遊戲，一直以來大人細路都啱玩！今次以Xmas為主題，每關圖像當然亦係聖誕實景，例如有聖誕老人毛公仔，落雪景色，甚至全球各地嘅聖誕佈置，呢類遊戲最啱一班人玩。<br><br>名稱：XmasFindInDifferences<br>平台：iOS4.0或以上<br>售價：免費</p><p>同場加映：AndroidApp<br>與聖誕老人對話</p><p>這款《TalkingSanta》，顧名思義你可面對面同聖誕老人傾偈，雖然唔支援廣東話，但加入有趣嘅小互動遊戲，例如拆開聖誕老人禮物，同佢合照等。</p><p>名稱：TalkingSanta<br>平台：Android2.1或以上<br>售價：免費</p><p>玩遊戲考平衡力</p><p>以造型Cutie嘅白色蝙蝠作為主角，玩家需要切開蝙蝠咬住嘅木條，然後借助手機水平功能，令禮品掉進聖誕襪才算成功，好考你平衡力！<br><br>名稱：ChristmasSlice<br>平台：Android2.0.1或以上<br>售價：免費</p></body></html>