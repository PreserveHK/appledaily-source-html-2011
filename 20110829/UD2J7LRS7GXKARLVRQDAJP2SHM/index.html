<html><header><meta charset="utf-8"><title>Fujitsu×行李箱　水着篋神</title></header><body><h1>Fujitsu×行李箱　水着篋神</h1><p>話明出水芙蓉，點解會喺隻篋入面走出嚟？原來係最新日系作docomoF-12C喺度搞鬼！玩防水，深潛影相拍片當然無問題，但呢次Fujitsu竟與英國著名行李箱品牌GLOBE-TROTTER聯手合作，炮製一部由行李箱物料設計嘅手機，水貨到港有齊皮革黑及玫瑰金兩隻顏色，據講到11月仲會推出埋ClassicOrange！<br><br>記者：陳國輝<br>攝影：伍慶泉<br>Model：Kiko@Zmodel</p><p>仿Centenary系列　皮革製成</p><p>好似LouisVutton、Parda和Gucci，實在聽得太多，呢個英國名牌GLOBE-TROTTER，可能你未必認識！佢出售旅行箱起家，而Centenary就係旗下的系列產品之一，今次佢同Fujitsu合作出手機，並非巧合，皆因GLOBE-TROTTER的旅行箱，可經得起防水考驗，而正好F-12C就採用佢嘅防水皮革材料，製成質感非常特別嘅底蓋，當然仲唔少得印番個「GLOBE-TROTTER」Logo！F-12C仲內置多款Centenary系列產品Wallpaper，等你可隨時設定為手機Theme。</p><p>IPX5防水　拍15秒YouTube片</p><p>不過，Fujitsu亦唔係第一次推出防水手機，F-12C支援IPX5國際防水標準，真正浸得落水玩嗰隻！同時你仲可以一邊游水，一邊用機背個810萬像素相機，透過人臉追蹤對焦影Snap，方便你捕捉動態畫面，甚至還可加入黑白、懷舊等PhotoEffect；值得一提係，影片功能當中佢支援15秒YouTube拍攝模式，只要SIM卡已具備上網功能，就能夠即拍即掟上網，同網友齊齊Share！</p><p>落水試相</p><p>BodySnap</p><p>Profile</p><p>處理器：MSM82551GHz<br>記憶體：1024MBROM/512MBRAM<br>系統：Android2.3<br>制式：WCDMA/GSM<br>體積：約119×60×9.8mm<br>重量：約107g<br>屏幕：3.7吋TFT輕觸芒<br>通話時間：320分鐘（3G）<br>主要功能：IPX5防水標準、810萬像素相機、Wi-Fi、支援microSD記憶卡、拍攝15秒YouTube片、影相特效<br>顏色：皮革黑、玫瑰金<br>查詢：三禾電氣（23740618）</p></body></html>