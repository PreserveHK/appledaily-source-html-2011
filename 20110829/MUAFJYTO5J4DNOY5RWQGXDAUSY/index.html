<html><header><meta charset="utf-8"><title>趣趣地：高蓮帶佳仔捧場威晒</title></header><body><h1>趣趣地：高蓮帶佳仔捧場威晒</h1><p>朗尼老婆高蓮（圖）近期忙於帶囝囝佳仔學游水，但眼見禮拜日曼聯對阿仙奴成為一面倒戲碼，所以高蓮幾忙都拖埋佳仔入奧脫福球場打氣，仲喺twitter事先張揚。結果朗尼入3球大炒阿仙奴，真係成家都威到盡。所謂有風要駛盡，賽後高蓮又急急喺twitter耀武揚威，講咩曼聯之光，又話自己老公係Manofthematch，攞晒采。</p></body></html>