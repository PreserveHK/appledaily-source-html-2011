<html><header><meta charset="utf-8"><title>六六折筆電開倉　打機王筍爆</title></header><body><h1>六六折筆電開倉　打機王筍爆</h1><p>父親節仲未買禮物？送筆電一定啱！事關由即日至本月底，腦場Comdex會舉行HaseeNotebook大開倉，其中15.6吋巨芒嘅K580，配置獨立顯示卡，專攻3D遊戲。開倉勁減兩千，約原價六六折，係近期平價打機首選！<br><br>記者：陳國輝<br>攝影：王文忠<br>Model：Monnie@Zmodel</p><p>K580獨立顯卡精通3D</p><p>大家未必認識Hasee，佢實情係國產牌「神舟」。論名氣，當然唔及勁響朵嘅日韓品牌，但講硬件，佢可能係同價位之中嘅筍盤！最值得留意係K580內置一張nVIDIAGT445M獨立顯示卡，佢唔單止精通處理3D圖像，勁過內置DisplayCard嘅筆電，睇戲時仲有流暢表現，搭上15.6吋WVGA屏幕，打機煲片都啱晒！<br>今次開倉嘅包括有K580-i3以及K580-i5，除咗分別行i3和i5處理器，RAM方面亦採用咗2GB同4GB。要注意嘅係，配置略遜的i3會隨機附送Windows7HomePremium繁體中文系統，i5則沒有，兩款型號同樣賣$3,990。</p><p>Profile</p><p>處理器：Inteli5-460M（3Msmartcache；2.53GHz）<br>記憶體：4GBDDR3<br>顯示卡：nVIDIAGT445M1GDDR5DisplayCard<br>屏幕：15.6吋LED/1,366×768<br>硬碟：500GBSATAHDD<br>端子：HDMIout、D-Sub、4合1讀卡器</p><p>A500唔使三千買i3</p><p>如果唔需要獨立顯示卡打機，不如考慮A500！同樣係15.6吋LED芒，最大分別HDD由500GB減到得320GB，但亦配置i3處理器。三千蚊Netbook價就有交易，諗得過啦！</p><p>UV21-U54輕量級筆電</p><p>未必人人都鍾意巨型筆電，拎出街會好辛苦！呢部11.6吋芒嘅UV21-U54，最大賣點係重量輕，只有1.5kg，而且配備500GB硬碟以及支援HDMI影音輸出，駁電視啱晒！</p><p>筍執陳列品最平$1,999</p><p>嫌六六折都未夠勁，五折夠誇未？講緊係小量出售嘅陳列品。其中配置14吋芒以及i3處理器嘅A460-i3至抵玩，原價$3,999，陳列價只售$1,999，足足平一半！但注意只提供一個月原廠保養，買之前記得試清楚。</p><p>開倉資料</p><p>日期：即日至6月30日<br>時間：12:30pm-9:00pm<br>地址：黃金電腦商場地庫41、45、61舖Comdex<br>查詢：康藝（23077390）</p></body></html>