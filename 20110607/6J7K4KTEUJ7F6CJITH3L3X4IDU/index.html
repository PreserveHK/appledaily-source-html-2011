<html><header><meta charset="utf-8"><title>是非港姐頻攬有錢仔許亦妮撬唐貝詩男友</title></header><body><h1>是非港姐頻攬有錢仔<br>許亦妮撬唐貝詩男友</h1><p>【第39屆港姐之仔如輪轉】是非準港姐、有大口江若琳之稱的3號許亦妮（Whitney），不停被網友爆舊料，攬仔相一張接一張的流出，最近一張是與唐貝詩緋聞男友孔樂勤親密自拍照，有人又爆她愛與有錢仔拍拖，曾與健身院太子爺訂婚。昨日15位候選佳麗在沙田睇龍舟，許亦妮雖然是非纏身，表現仍然淡定，多番強調自己不貪慕虛榮。</p><p>十五位候選佳麗昨日出席在沙田城門河舉行的「沙田辛卯年龍舟競渡」，現場抽出10號李天縱（Lena）為TVB龍舟隊擔任鼓手，參加「中龍混合邀請賽決賽」，結果得到第六名。Lena賽前表示有點緊張，但最喜歡見到肌肉男，她說：「但係我男友唔係呢類型，我同佢拍拖4年，佢好支持我參選，今次都係佢提名我。」</p><p>「禮貌上要影」</p><p>3號「大口江若琳」許亦妮（Whitney）是非浪接浪，近日有網友上載一張她跟唐貝詩緋聞男友孔樂勤的親暱自拍照上網，照片中Whitney身穿橙色tubetop，身材遠不及現時豐滿，被懷疑動過手腳，她更頭貼頭地靠近孔樂勤玩自拍，開心得幾乎想伸脷。Whitney做足準備作回應說：「朋友話影相，我禮貌上需要影，如果太親密我會阻止。」<br>昨另有讀者向本報爆料，聲稱是Whitney青梅竹馬朋友，指她出生於觀塘的草根家庭，母親是菲律賓人，又指Whitney生性自卑，很想入娛樂圈，有傳她與好友JaniceMan結伴去變臉，又指Whitney愛蒲又愛與有錢仔拍散拖，其中曾與健身院太子爺「肥哥」拍拖，肥哥曾送鑽戒與Whitney訂婚，但最終沒有結婚，因她狂踩肥哥樣貌外形，且並非一二線富豪或名人之後，故只能玩玩不會認真。<br>至於有消息指Whitney識高層，又是內定冠軍，獲特別優待，她說：「我冇男友識高層，同埋我家冇拍拖，嗰個男仔（Elson）分咗手年幾，呢個傳言自己睇到都莫名其妙。」Whitney堅信前男友不會爆料，她說：「我唔會懷疑佢，以前嘅相應該係以前放喺Facebook嗰啲。」不停被網友指貪慕虛榮、愛識有錢仔，Whitney說：「唔覺得自己係，我想講我係一個好平凡嘅女仔，喺一個好簡單家庭出生囉！冇誇口話自己係有錢，我覺得愛情同識朋友係緣分。」
</p><p>讚JM專一</p><p>Whitney直認跟JaniceMan是好朋友，JM被本報拍得與劉浩龍約會，加上男友李冠峰及李治廷，涉嫌一腳踏三船，Whitney說：「佢係一個好專一嘅人，據我所知佢係一個好好女仔，唔會做呢啲嘢！」<br>採訪：楊潔雯<br>攝影：陳志嵐<br><br>若讀者知道今屆入圍港姐的底細，歡迎電郵至mailto:adent@appledaily.com報料。
</p></body></html>