<html><header><meta charset="utf-8"><title>Samsung版Air　柏豪：愛佢超薄夠硬！</title></header><body><h1>Samsung版Air　柏豪：愛佢超薄夠硬！</h1><p>想買極輕薄嘅Laptop？以往只有MacbookAir！但係MacOS唔係人人用得慣啫；Samsung發功，以13.3吋Series9硬撼MBA，論輕薄、論硬件，大家咁高咁大，最重要佢係PC人，易溝通！難怪周柏豪見到佢，都話出Trip都要帶埋佢。<br><br>記者：許福合<br>攝影：陳盛臣</p><p>首部飛機物料</p><p>Samsung900X3A機身外形極驚人，與MBA同玩13.3"屏幕，再配16.3mm「刀片形」機身，明顯一副挑機格局。重量仲要比MBA輕10g（1.31kg），絕對係剃眼眉舉動；偷輕成功原因，係起用Duralumin飛機外殼物料，雖然似膠殼，但硬度會比傳統鋁殼硬兩倍以上，周柏豪特別大讚佢嘅機身設計：「外形靚，黑色亦夠型，我出Trip一定會帶電腦，所以輕同薄好重要。」</p><p>實試<br>試睇高清片</p><p>無獨立顯示卡，憑i5配4GBDDR，播片唔窒、層次感豐富。</p><p>抄寫檔案</p><p>行SSD硬碟，測試由卡抄111MB檔案到桌面，僅需7.7秒（約每秒14MB）。</p><p>比Air更薄更輕</p><p>Series9與13"MBA比較，剛好係輕咗同薄咗一啲。留意屏幕特別足火，原來亮度高達400nit，與一般220nit屏幕光好多，周柏豪就提到：「Series9屏幕質素高，用來看相片，層次感高，好似睇原相一樣。」</p><p>硬件足料</p><p>除咗外形，硬件規格亦落足料，比MBA只強不弱，處理器使用Corei5，有4GBDDR3記憶體，而硬碟亦與MBA睇齊用SSD，容量為128GB，除咗儲存速度高外，由備用狀態還原速度亦好快。<br>另外，TrackPad亦變成與MBA相似嘅一塊過設計，對應21種不同操作手勢，試過兩隻手指作捲動及Multi-Touch，操作無問題，不過左右鍵操作時，需要使用左及右下角位置，無MBA咁方便。硬件高級，售價自然較高，900X3A售價高達$14,980，與13吋MBA入場費$9,888比較，貴咗一大截，睇怕會嚇窒唔少用家喎！</p><p>Samsung900X3AProfile</p><p>處理器：i52537M1.4GHz	<br>系統：Windows7Pro64bit<br>記憶：4GBDDR3	<br>硬碟：128GBSSD	<br>屏幕：13.3吋1,366×768	<br>顯示卡：IntelGMAHD	<br>體積：328.5×227×15.9-16.3mm	<br>重量：1.31kg	<br>售價：$14,980</p><p>MacBookAir（13吋）Profile</p><p>處理器：Core2Duo1.86GHz<br>系統：MacOSX<br>記憶：2GBDDR3	<br>硬碟：128GBSSD<br>屏幕：13.3吋1,440×900	<br>顯示卡：GeForce320M	<br>體積：325×227×3-17mm	<br>重量：1.32kg	<br>售價：$9,888</p><p>查詢：Samsung（36984698）</p></body></html>