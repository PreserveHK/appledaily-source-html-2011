<html><header><meta charset="utf-8"><title>趣趣地：請卡路士食蕉要追究</title></header><body><h1>趣趣地：請卡路士食蕉要追究</h1><p>37歲嘅巴西名將卡路士（圖右）家陣喺俄羅斯踢波，效力哈奇卡拉，但日前喺輸畀辛尼特0:2嘅俄超中，有球迷攞條香蕉喺佢面前揚揚吓，擺明係種族歧視，起初佢話自己跑慣江湖，唔會受呢啲事影響；但辛尼特同哈奇卡拉事後都表示會追究，於是佢亦改口風，話會採取法律行動攞番個公道。</p></body></html>