<html><header><meta charset="utf-8"><title>百度驚見SimCity版地圖</title></header><body><h1>百度驚見SimCity版地圖</h1><p>作為數碼達人，搵路仲用地圖？醒目嘅都識GoogleMaps，仲有古靈精怪街景相，淨係搞個網上自由行、搵吓有無自己張相都夠過癮。不過……原來實境相都仲未係終極，近日發現有網頁推出卡通化地圖，以後跟小明上廣州，就唔怕蕩失路啦！<br>呢個地圖由大陸人氣網站百度推出，Click入去會先見舊式劃線圖，只要㩒吓粒「三維掣」，轉頭就會Load個CG地圖出嚟，論畫面，勁有SimCity風格；滑鼠指向邊座樓，仲會獨立亮起兼標示名稱！拉近睇極Detail，不過最衰無畫埋啲人仔落去，否則更似打機！小記測試過，北京、上海、廣州呢啲大城市都有提供服務，其他城市就Sorry喇，包括香港同澳門，尚在興建中！<br><br>網址：http://map.baidu.com</p><p>估地標</p><p>答案</p><p>1.天安門<br>２.國家體育場（鳥巢）<br>３.深圳火車站</p></body></html>