<html><header><meta charset="utf-8"><title>森美學魔法識女仔</title></header><body><h1>森美學魔法識女仔</h1><p>森美主持的無綫新節目《魔法擂台》，前晚在將軍澳電視廣播城錄影，請來一班女藝人包括楊秀惠、周家蔚、林欣彤和陳庭欣等擔任嘉賓，森美聲稱小時候學過一、兩個小魔術來識女仔，他笑說：「我哋呢啲梗要學幾招嚟識女仔，所以馮德倫呢啲就唔好玩，破壞規矩。」問到楊秀惠有否做過魔術表演的靚女助手？她笑說：「冇呀，做呢啲助手都要訓練過，身手好敏捷，要日日練習。」她又直言不喜歡男仔以魔術來識女仔，看來森美這招無效。</p><p>林欣彤否認拍拖</p><p>另外，林欣彤日前被人影到和緋聞男友羅孝勇出街，她說：「唔係拍拖，大家只係朋友，我哋知道俾記者影，影到我咁醜樣。」林欣彤表示當日因有內地參賽者來港，故相約一班《巨聲》朋友食飯敍舊。<br>採訪、攝影：卓寶花</p></body></html>