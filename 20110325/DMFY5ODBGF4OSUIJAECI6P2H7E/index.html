<html><header><meta charset="utf-8"><title>做節目一腳踢　再遇失職製片杜如風癲狂背後嘆辛酸</title></header><body><h1>做節目一腳踢　再遇失職製片<br>杜如風癲狂背後嘆辛酸</h1><p>一向以來電視台的旅遊節目都是標榜靚風景，節目播出時一定會配合一把動聽的旁述聲音，但當你看過杜如風主持的now節目《風行全世界》，便知道旅遊節目主持可以如此癲狂，然而癲狂背後卻是無數辛酸，不僅所有工作一腳踢，早前杜如風到英國拍特輯，更被當地製片放飛機，難怪她嬲爆。</p><p>杜如風在日本讀書，畢業後由於父親的關係於電影公司擔任繙譯的工作，之後有份參與寫劇本。後來誤打誤撞去到收費電視台工作，本來為旅遊節目撰稿，後來不知為何成為主持。</p><p>搵贊助冇人睬</p><p>now旅遊節目《風行全世界》現正播放第二輯，正當大家以為杜如風有錢賺，她卻擰擰頭說：「咪玩啦，唔蝕已經偷笑啦，到家我仲未回到本呀，我已經同now傾緊加錢畀我，由頭到尾都係得兩個人做晒所有嘢，我就死啦，再係咁真係做唔掂呀。」<br>原來由資料搜集、訂機票酒店、租車以至行程編排，全部都是杜如風和導演二人處理，她說：「好多人都以為我有好多sponsor，事實上我連機票都冇sponsor，我已經唔係去叫國泰sponsor我，我搵到阿聯酋航空都唔睬我呀，因為我個節目係成嚿賣畀now，唔係now製作，所以airline咪唔識我係乜水囉。」</p><p>專欄鬧爆製片</p><p>對於拍攝節目時的辛酸史，杜如風透露之前去英國一肚火，因為被當地的一個製片「放飛機」，她說：「我係叫佢幫我安排行程，約地方影嘢已經冇叫佢約，佢居然一日都冇出現過，仲收我300英鎊一日，佢夠膽死最後一日走嚟想問我收錢。我返到香港喺專欄開名鬧爆佢，佢間公司最後打嚟向我了解件事。」<br>採訪：李珮洳　攝影：林德雄<br>場地提供：LesArtistesCafe</p></body></html>