<html><header><meta charset="utf-8"><title>異性雙噏：港甲有樣睇 - 馬啟仁</title></header><body><h1>異性雙噏：港甲有樣睇 - 馬啟仁</h1><p>因為製作港甲開季特刊，所以有機會透過攝影機與10隊的球員來個近距離接觸，事後睇相，各有各的賣點……<br>傑志──最坦盪，第一步構思是令大家耳目一新，所以提議球員們赤膊上陣，原本還擔心會有扭擰的怕羞仔，結果個個極速寬衣，絕不猶疑。可惜因統一的原因，最後還是用了球衣相，但球員的肉感相，我會好好珍藏。<br>南華──最model，由於不想拍成年年如是的證件相效果，所以就勞煩各埋位的球員們擺些少pose，不擺尤自可，一擺就知南華人收放自如，廣告拍得多所以訓練有素吧，唯獨強哥，鏡頭後的他自然和靚仔得多。<br>飛馬──最外國，沒有細數，但天水圍飛馬的外援好像特多，影外援有個好處，就是他們會更豪邁的表現自己，最深刻的是日援高田壽典，因為他埋位時的pose是扮飲醉酒。<br>晨曦──最星味，一如以往，睇晨曦，都會看看場邊有甚麼明星在撐場，而今季教練席廂也會吸引不少眼光，發枝之外，還加上了招重文和譚兆偉。偉仔埋位時，除了又見到他招牌四萬笑容外，最高興是聽到他說：「我仲想繼續踢！」踢又好教又好，最緊要夠朝氣！<br>公民──最豪情，踢波先嚟落雨！影公民時遇上滂沱大雨，大雨無情、球員卻豪情，一個個赤腳不退縮，最開心的，是我的相機沒有入水。<br>流浪──最快手，人不多，動作亦少，最吸引的，是嚴帥巴貝利鬧完人的咧嘴而笑。<br>屯門──最街坊，一邊影，場邊的街坊一邊慢跑，還一邊傾閒偈，我明白了點解屯門主場咁旺場，夠地道嘛。<br>大埔──最人齊，普通一次練波，球員以外有球迷會，有LuLu，還有大廚姨姨及佢個仔，很warm。<br>深水埗──最young，看見堅sir加上一班年輕球員，幾似入了大學的迎新營，充滿期望。<br>港菁──最新鮮，對一班後生仔冇乜印象？其中有接拍廣告的曾至孝，可能是近期全港曝光最多的球員啊！<br><br>文：keyman</p></body></html>