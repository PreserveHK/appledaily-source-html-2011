<html><header><meta charset="utf-8"><title>逃出禁錮！　英式校園Look抬頭</title></header><body><h1>逃出禁錮！　英式校園Look抬頭</h1><p>港大百年校慶，過千警力力阻學生反對聲音，最終搞出大頭佛。諗深一層，有乜好阻，無武器無炸彈，只係BacktoSchool嗌兩聲啫。既然學已開，校園勢力肯定再次抬頭，說的只是校園風。來到今季英式校園Look牌面略勝一籌，更率先由MiharaYasuhiro主持這幕開學禮，以下5大必備配件，斯文男梗要一件喺左近。<br><br>記者：雷福財<br>攝影：陳陶鈞（Styling）、譚盈傑（部份產品）<br>模特兒：Ethan@starzpeople<br>化妝：呂旻熹<br>髮型：Beok</p><p>No.1　校褸夠突出</p><p>睇過今季MiharaYasuhiro的天橋展，你會發現位位男模都變成哈利仔，可說是最落力宣揚校園Look，西裝褸的設計意念亦玩最拿手的不對稱概念，一半正常、一半Scarf，就算唔落校章設計，都Feel到嗰陣校風味。另一英倫品牌VivienneWestwood，由格仔、校徽褸都齊備，要打造個人校園Look，揀啱一件「校褸」至為重要。</p><p>No.2　領帶夠點題</p><p>美式校園風講求Casual隨意，相反英式則講究傳統禮節，一句講晒，夠Formal。因而一條筆直而幼身領帶絕對是必備物，但咪以為任何Pattern領帶都上得身，橫間或斜間方為上品，過於花巧或淨色會令整體造型變得老成，與學生Look對着幹。今季NeilBarrett及JilSander在這方面可說落足工夫，推出不少窄身幼呔，設計有型Sharp醒。</p><p>No.3　Cardigan夠百搭</p><p>香港冬天相比歐洲低極有個譜，未入冬又想玩校園Look，一件Cardigan相信已可應付晒，加上Cardigan可塑性大，橫間淨色、厚薄闊窄，變化多樣，就算內襯Tee或恤衫一樣無走雞。</p><p>No.4　眼鏡夠斯文</p><p>粗框眼鏡向來是學生Look的恩物，戴上一副即現斯文感覺。近年潮流都極流行手做玩款或限量製眼鏡，來自澳洲當紅品牌的Ksubi，設計破格，更一物兩用，改作太陽鏡或平光鏡都得，連Sammi拍MV都戴佢。另一日本品牌EFFECTOR，亦特別訂製了20隻上目Crossover限量眼鏡，女人都一樣啱戴。</p><p>No.5　皮鞋夠品味</p><p>想整體感覺突出，一對好皮鞋稱得上是壓軸位，着錯了隨時變「掃把腳」。講究英倫造型的你，總少不了一雙Oxford或WingTip皮鞋。呢類鞋款近季走勢超強，不少品牌都能見其蹤影，連女潮界一樣被呢股英味力量打動，想紳士真係SoEasy。</p><p>a/JOYCE（28101120）<br>中環皇后大道中16-18號<br><br>b/VivienneWestwood（35496308）<br>銅鑼灣百德新街42號地下B舖<br><br>c/BrooksBrothers（25233366）<br>中環太子大廈G4號舖<br><br>d/i.t（25040025）<br>銅鑼灣加寧街6-10號地下<br><br>e/上目眼鏡店（28816090）<br>銅鑼灣柏寧酒店前線觸覺1樓105號舖<br><br>f/A.P.C.（28956623）<br>銅鑼灣百德新街66號A<br><br>g/:CHOCOOLATE（25726687）<br>銅鑼灣駱克道537號地下<br><br>h/CABANEdeZUCCa（25045216）<br>銅鑼灣百德新街42號D<br><br>i/AmericanEagleOutfitters（27306939）<br>尖沙嘴海運大廈3樓LCX7A號舖<br></p></body></html>