<html><header><meta charset="utf-8"><title>花絮：經典長途賽組合「升呢」再鬥</title></header><body><h1>花絮：經典長途賽組合「升呢」再鬥</h1><p>去年溫網男單首圈美國嘅伊斯拿（左）同法國嘅馬亨，合演咗網壇史上最長嘅戰役，歷時11小時5分鐘，呢場比賽仲打咗3日，真係名副其實係長命賽。賽會首圈抽籤，咁啱又係佢兩人對賽，賽會話唔係「造馬」，絕對係巧合。伊斯拿、馬亨呢對好友就話唔介意對賽，當然啦！今年佢兩人「升呢」會喺中央場比賽，真係難得o架！</p></body></html>