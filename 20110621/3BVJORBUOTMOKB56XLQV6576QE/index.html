<html><header><meta charset="utf-8"><title>求驗客手記：傑斯弟婦嫌朗尼醜 - 求驗客</title></header><body><h1>求驗客手記：傑斯弟婦嫌朗尼醜 - 求驗客</h1><p>傑斯「食」得禾米多，行緊桃花劫，家陣同佢有過親密關係嘅女性幾乎個個走出嚟博宣傳，好似不倫之戀女主角，佢嘅弟婦娜塔莎（圖），近日獲邀成為某內衣品牌嘅模特兒外，仲公開一份佢想「集郵」嘅名單，當中包括傑斯隊友艾拉。好笑嘅係，佢同時話朗尼醜怪，似史力加，所以從冇打算邀朗尼做入幕之賓喎。同時間，最初掀起傑斯桃色醜聞嘅威爾斯小姐女星托瑪絲，繼續食住條水自我宣傳，而佢畢竟喺娛樂圈打滾，伎倆當然唔只好似娜塔莎咁淨係公開人名（聽得多都悶），而係主動出擊，將會喺電視節目做一齣真人騷，公開招募情人喎。傑斯正喺地中海同老婆散心兼箍煲，如果知舊情人搞咁多花臣，肯定激餐死。</p></body></html>