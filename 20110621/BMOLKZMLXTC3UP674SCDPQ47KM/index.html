<html><header><meta charset="utf-8"><title>中環在線：招商局140年傅育寧講辛亥歲月 - 李華華</title></header><body><h1>中環在線：招商局140年傅育寧講辛亥歲月 - 李華華</h1><p>到底香港上市公司邊間最老字號？照華華睇，招商局（144）必入三甲！「辛亥革命文物圖片香港特展」噚日開幕，招商局係其中一間合辦機構，關招商局咩事？原來招商局係喺晚清1872年創立，辛亥革命嗰陣，招商局應孫中山嘅請求，抵押資產借錢畀國民政府，又多次派局輪幫手運送官兵、槍械，又試過派局輪去台灣抗日……近140年裏面，招商局除咗「招商」之外，仲做咗好多其他嘢o架！之不過，招商局董事長傅育寧噚日無乜時間，只係淺談下呢啲歷史，就急急腳喺秘道鬆人，否則，華華可能聽到《十月圍城》續集嘅故事都唔定呢！</p></body></html>