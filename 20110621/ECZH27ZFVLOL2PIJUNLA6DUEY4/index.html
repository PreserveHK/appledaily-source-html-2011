<html><header><meta charset="utf-8"><title>中環在線：「想要與你深發展」　廣告過火被抽 - 李華華</title></header><body><h1>中環在線：「想要與你深發展」　廣告過火被抽 - 李華華</h1><p>廣告slogan點先夠創意？點先會有高收視？睇怕要好似拍電影，唔係賣拳頭就係賣枕頭；咁灑幾多鹽花？少少鹹、多多趣咁啦！<br>華華喺內地討論區發現，有網民話深圳發展銀行推出咗一張以女性做主題嘅信用卡，廣告裏頭有個MM（內地網語，美媚咁解）走來走去，廣告結尾嗰句slogan係「想要與你深發展！」，但內地幾個搜尋網站都有人話，呢個廣告由於過咗火，過唔到審檢被抽起咗。</p><p>光銀畀網民惡搞</p><p>深發展呢句都未算啜核，有網民借住呢句對埋個下聯，幫光大銀行信用卡贈興，話「光大是不行的！」如果咁嘅slogan喺光大銀行下個月15號招股嗰陣傳出嚟，應該會嚇死投資者。<br>See，雖然出唔到街，但都深入（網）民心，鹽花係咪好重要呢？</p></body></html>