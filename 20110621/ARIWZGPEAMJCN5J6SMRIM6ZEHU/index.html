<html><header><meta charset="utf-8"><title>巨芒爽拉　3D憤怒鳥</title></header><body><h1>巨芒爽拉　3D憤怒鳥</h1><p>置身數碼年代，早習慣同屏幕交朋友，無論手機相機筆電，都慣咗手勢篤落去。最近Lenovo推出咗最新型號AII-In-One電腦B520，配備23吋全高清芒，仲支援多點觸控，試玩內置嘅《AngryBirds》，爽過玩iPad版多多聲！<br><br>記者：王震遠<br>攝影：林栢鈞<br>Model：Gobby@PureModels</p><p>巨版Tablet　單手篤芒</p><p>今次Lenovo推出的IdeaCentre新成員B520，外表同前代設計有所不同，外形大玩金屬Look，比起之前更潮更時尚。另外，Lenovo更稱佢係全港首部無邊框的一體化桌上型電腦，外框跟螢幕成一平面，感覺更平滑，仲有幾分iMacFeel。B520採用高清1080p多點觸控LED屏幕，更加入SAW（SurfaceAcousticWave）表面聲波觸控技術，提升了TouchScreen的穩定性。配合內置的《Windows7》，用單手已經可以做到上網、打機等功能，就好似巨大版Tablet一樣，方便到Mouse同鍵盤都可以收埋！</p><p>街機憤怒鳥</p><p>擁有咁大個螢幕，又有TouchScreen，梗要試吓打機。B520加入咗紅到發紫嘅《AngryBirds》電腦版，比手機版本明顯順暢好多，讀入時夠快，左拉右拉啲憤怒鳥時感覺同反應亦快咗好多！對住23吋螢幕玩《AngryBirds》，感覺好似去咗機舖打街機。若然TouchScreen遊戲唔啱玩，B520仲有類似Kinect嘅體感遊戲，全靠機前內置嘅高感視像鏡頭，玩到《RockBand》、《超級乒乓》等等體感遊戲，打破一般電腦嘅玩法。</p><p>2D變3D</p><p>B520唔只內置DMB-THTVTuner，仲有HDMI同AV輸入接口，更兼備Blu-ray讀碟機，機底有5.0環迴立體聲喇叭。B520圖像處理晶片支援NVIDIA3DVision，只要戴上立體眼鏡就可以喺120Hz顯示刷新頻率下睇3D電影。如果無3D影片亦唔使愁，內置嘅《PowerDVD9》能將2D嘅DVD變成立體影像，試過播放演唱會DVD，模擬3D輸出效果都算明顯，真係Blu-ray錢都慳番！</p><p>LenovoIdeaCentreB520</p><p>處理器：IntelQuadCorei53.1GHz<br>系統：Windows7HomePremium64-bit<br>記憶體：2GBDDR3×3<br>硬盤：1TB7200rpmSATAHDD<br>螢幕：23吋（1920×1080）<br>全高清16:9LED屏幕<br>尺寸：567×426.7×88.5mm<br>重量：11.4kg<br>售價：$16,999（連鍵盤、滑鼠、遙控和3D眼鏡）<br>查詢：800938838</p></body></html>