<html><header><meta charset="utf-8"><title>三星搶上4.0　背對背食雪糕三文治</title></header><body><h1>三星搶上4.0　背對背食雪糕三文治</h1><p>由Google下廚的IceCreamSandwich，Samsung的GalaxyNexus搶先試食，仲於日前在香港搞咗全球首個嘅試「食」大會，現場有過百記者搶試Google這道新菜式，人太多自然難以深入品嚐，不過佢哋都會有個指定動作，將兩部GalaxyNexus背對背，原來可以互相溝通互Beam喎！<br><br>記者：許福合<br>攝影：林栢鈞</p><p>Android4.0首發</p><p>這次Google推出使用Android4.0IceCreamSandwich（ICS），令人意外係機體並非由自己人的Motorola負責，而由向來強力支持Android的Samsung炮製，名字亦改為更有廠商特色的GalaxyNexus！踏入4.0，更多的功能加入，自然需要強力硬件配合，GalaxyNexus用料非常強勁，1.2GHz雙核心處理器作大腦，屏幕用上4.65吋1,280×720SuperAMOLED，能應付到1080P全高清攝錄，數據傳輸可去到HSPA+21Mbps，並且可以選擇16或32GB內置記憶。睇到如此高規格，售價估計都難以平民化，GalaxyNexus預定11月才推出，暫時仲未有正式售價公佈，不過一般估計會與頂級手機售價相若，估約$5,500左右。</p><p>語音打SMS</p><p>作為Google親生仔的GalaxyNexus，用家可體驗到原汁原味嘅Android4.0，試用時並無見到Samsung自己調校或Apps，預載的Apps主要都是Google出品，雖然係咁，功能亦已相當完善，最多人試功能之一係AndroidBeam，只要兩部GalaxyNexus背對背接觸，按下屏幕確認，就可分享網頁、地圖位置，現場更示範咗將正玩緊遊戲的AndroidMarket連結分享，方便朋友埋堆一齊玩。相機App亦大升呢，號稱有零快門延遲，可以連續拍攝，同時有更多濾鏡、全景相及相片編輯功能，唔裝其他影相Apps都有好多嘢玩。4GS玩Siri，而GalaxyNexus更將語音輸入成為其中一個輸入方式，如SMS可以直接讀出來輸入，而語音選擇內更出現香港粵語，但準確度一般，而英文就認得不錯。</p><p>ICS介面特色</p><p>系統：Android4.0（IceCreamSandwich）<br>處理器：1.2GHz雙核心處理器<br>記憶體：16/32GB<br>屏幕：4.65吋（1,280×720）<br>相機：5百萬像素<br>體積：135.5×67.94×8.84mm<br>重量：135g<br>查詢：Samsung（36984698）
</p></body></html>