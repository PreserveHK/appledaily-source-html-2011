<html><header><meta charset="utf-8"><title>開心飛起：芝加哥WickerPark　希拉莉十分鐘印T</title></header><body><h1>開心飛起：芝加哥WickerPark　希拉莉十分鐘印T</h1><p>在街上問路人芝加哥有甚麼新蒲點，十個有九個會介紹你去WickerPark，嗰度除有城中最新最齊的Vintage物品外，仲滿佈不少潮店，難怪連希拉莉都留低過腳印，還願意花上10分鐘等印潮Tee。<br><br>記者、攝影：李鑒泉<br>鳴謝：國泰航空、ThePeninsulaChicago</p><p>愛上懷舊風</p><p>從19世紀開始，WickerPark就已經成為波蘭、德國及俄國移民的落腳點，多年來龍蛇混雜成為九反之地。直至市政府十多年前整頓該區後，不少畫廊、設計室陸續進駐，成為新興潮區。而由兩個識於微時的80後設計師Kelly及Elizabeth開設的Eskell正是她們讀書時建立的女裝品牌，產品更在百貨公司上架。現在她們走復古路線，除利用舊物料設計外，更將不同圖案與經典設計合而為一，營造自成一格的懷舊風，向當代女性致敬。除自家品牌外，兩位設計師更會周遊列國搜尋特色二手衣物及飾物，貨品大多是獨一無二，且好快斷貨，手快有手慢無。</p><p>Eskell</p><p>地址：1509N.MilwaukeeAve,Chicago<br>電話：（1）7734860830<br>網址： http://eskell.com </p><p><br>冷藏櫃藏Tee</p><p>雖然我自問無乜藝術天份，但睇完咁多畫廊及小店後，總是心癢癢想小試牛刀，於是我就去了TheT-ShirtDeli自家製Tee。咦，點解門口有列冷藏櫃？原來係用來擺放不同的樣辦Tee供顧客選擇，除了5,000款指定圖案外，唔啱心水更可以自己用紙寫出英文字母或圖案，大約10分鐘左右就熨好搞掂，連ToteBag、BB衫甚至狗仔衫都可以設計，所以連國務卿希拉莉都幫襯過，認真巴閉。採訪當日就遇到來自法國的情侶做情侶Tee，sosweet！</p><p>TheT-ShirtDeli</p><p>地址：1739N.DamenAve,Chicago<br>電話：（1）7732766266<br>網址： http://www.tshirtdeli.com </p><p><br>復刻單車扮型必備</p><p>在WickerPark過馬路除了小心汽車外，更要小心失驚無神撞過來的單車，幾乎每個燈位前總有3、4部單車等起步，更有唔少係singlespeed的復古車。售賣多個復古品牌如Velorbis、Abici及Batavus的CopenhagenCyclery位於cafe旁邊，吸引唔少單車客飲完咖啡後過來買單車。其中丹麥設計、德國人手製造的Velorbis設計忠於50年代，包括U形手把、前後泥擋及後輪鎖等，一切都源於1958Regular設計，騎出街收視率極高。此外更有Brooks車用皮包及皮坐墊售賣，可隨時幫愛車扮靚靚。</p><p>CopenhagenCyclery</p><p>地址：1375N.MilwaukeeAve,Chicago<br>電話：（1）7734560024<br>網址： http://www.copenhagenbike.com </p><p><br>男士古着集中營</p><p>相對女裝而言，尋找男裝古着就如大海撈針，幸好同樣位於NMilwaukeeAve的uNaMae’S以男裝掛帥，幾乎半間店都是陳設着男裝衫褲鞋襪，當中包括20多個歐美男裝品牌，而Brixton、Gravis及RedWing等通通有新貨，從M65軍褸到皮靴均有選擇，部份激似日系款式，仲要fit東方人身形就更吸引。而且更闢有二手區，價錢平均只係原價一半，掃貨最抵。女裝反而吹起民族風，店員更指最受歡迎的是波希米亞feel羊毛披肩，穿上身一定暖笠笠。</p><p>uNaMae’S</p><p>地址：1528N.MilwaukeeAve,Chicgo<br>電話：（1）7732767002<br>網址： http://unamaeschicago.com </p><p><br>							</p><p>美國種族多元化，成為設計郵票的靈感，如09年在紐約郵票展推出的Kwanzaa紀念郵票，畫上非洲每年12月26日至1月1日的傳統節日Kwanzaa，每張面值0.44美元。</p><p>TravelMemo
</p><p>持BNO及特區護照均須辦理美國簽證，申請者須先到大新銀行繳付$1,120，再預約時間到美國駐香港總領事館辦理。網址： http://hongkong.usconsulate.gov </p><p><br>乘國泰航空來回芝加哥，價錢$6,340起，查詢： http://www.cathaypacific.com </p><p><br>凡於今年12月31日前入住芝加哥半島酒店，第一晚後即可以10美元延長多一晚住宿，並免費使用泳池、健身室、瑜伽班及無線上網，特級豪華客房房價由750美元起。查詢： http://www.peninsula.com/chicago </p><p><br>110V，兩扁腳插座</p><p>1美元約兌7.8港元（文中價錢已折算港元）</p><p>下周多雲，5-18℃</p></body></html>