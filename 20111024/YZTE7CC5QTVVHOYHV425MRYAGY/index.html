<html><header><meta charset="utf-8"><title>馮仁昭四圍超：王維基建影廠大過無綫 - 馮仁昭</title></header><body><h1>馮仁昭四圍超：王維基建影廠大過無綫 - 馮仁昭</h1><p>城市電訊揸弗人王維基（小圖）近日為即將成立嘅免費電視台籌備，佢除咗出高薪向無綫小生花旦同幕後挖角，最近又落實將佔地30萬平方呎嘅電視台起喺將軍澳，佢噚日喺微博話：「參考TVB影廠是18米乘31米，我們決定做大一些，24米乘31米，方便3D拍攝，希望佈景可以做得更好。」佢仲話第一期有3個影廠，似乎要同無綫撼過。</p></body></html>