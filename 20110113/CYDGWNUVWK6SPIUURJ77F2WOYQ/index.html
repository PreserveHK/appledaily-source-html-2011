<html><header><meta charset="utf-8"><title>窩輪搏擊：中電信再抽升　炒輪揀22842 - 俊樺</title></header><body><h1>窩輪搏擊：中電信再抽升　炒輪揀22842 - 俊樺</h1><p>隔晚花旗股市變動唔大，道指上升34點收市，報收11671，由於12000關係重要阻力，唔係咁易破。<br>港股挾住黃金交叉嘅利好訊號炒上，恒指突破24000關，報收24125，升365點，成交902億，支持升勢，短線可以繼續睇好，上望24800至25000。<br>要留意嘅係領軍嘅股份有轉變，長和唞氣，地產股升勢放緩，滙控（005）同內地金融股會成為好友主力。<br>中電信C輪22842：中電信（728）收報4.52元，升4.8%。股價早前下試100日線之後，轉為喺3.80至4.10元之間拉鋸，全程有成兩個月，踏入1月技術走勢明顯改善，前日挾大成交炒上，噚日進一步抽升，睇盤路應該好快掃上5元，可以諗吓隻C輪22842。<br>隻輪收報50仙，2011年6月30日到期，行使價4.28元，溢價5.8%，引伸波幅34.4%，槓桿率9倍（有效5.5倍），正股升上5元，22842睇84.4仙，正股跌穿4.33元就沽咗隻輪。<br>俊樺</p></body></html>