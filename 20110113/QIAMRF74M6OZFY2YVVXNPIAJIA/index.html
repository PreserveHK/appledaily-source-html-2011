<html><header><meta charset="utf-8"><title>的士撞倒人　揚長而去仗義同業窮追600米捉司機</title></header><body><h1>的士撞倒人　揚長而去<br>仗義同業窮追600米捉司機</h1><p>【本報訊】一輛的士昨晨在長沙灣道撞倒過路老翁後，司機報稱「唔知道」不顧而去，但一名同業卻看不過眼，驅車窮追600米截停肇事的士，並將涉案司機帶回現場接受警方調查；被撞老翁經送院搶救後情況危殆，警方事後將涉嫌司機拘捕。<br>昨晨6時許，49歲肇事姓吳司機駕駛空載的士沿長沙灣道往旺角，當時另一名同姓吳的同業駕着的士尾隨其後，當前車駛至東京街交界燈位時停下，至交通燈轉綠燈時的士隨即起動開行。此時，66歲姓楊老翁橫過馬路，後車姓吳司機說：「當時見佢行得好慢，心諗要拖慢避佢，點知前面架的士個司機好似無發覺咁，仲加速撞倒個阿伯。」</p><p>頭部重創　奄奄一息</p><p>意外中，老翁被撞拋上擋風玻璃再反彈地上，的士車頭左邊擋風玻璃則被撞至爆裂，左邊倒後鏡亦告甩脫，老翁頭部重創昏迷倒卧馬路中心奄奄一息。肇事的士卻沒有停下，繼續向前行駛；後車的士司機見狀，馬上亮燈及響號追截。<br>後車司機表示，「當時我唔停係咁『砵』佢，又閃住燈，但佢都冇停車……」後車一直追了約600米至欽州街交界，此時才見肇事的士停在交通燈前，後車司機馬上落車趨前向肇事司機喝斥：「你撞倒人呀，唔知死唔死得，點解唔停車？」<br>肇事司機聲稱：「係咩，唔知喎！」當時仍想將車開走，後車司機向他警告：「我記低你個車牌，唔好走呀。」肇事司機其後下車，兩人返回東京街事發現場，其時已有途人報警。救護員到場救援，老翁被送院急救後情況危殆。<br>肇事司機向警方辯稱因為趕交更及車頭擋風玻璃有霧水而肇禍，警方則以涉嫌不小心駕駛及意外後沒有報案將他拘捕，肇事司機事後獲准以3000元保釋，下月返警署報到。仗義司機表示自己駕駛的士20多年，今次是盡公民責任，還傷者一個公道。</p></body></html>