<html><header><meta charset="utf-8"><title>茵媺透Bra撐陳豪</title></header><body><h1>茵媺透Bra撐陳豪</h1><p>黎耀祥、陳茵媺及徐子珊等昨於愉景新城宣傳劇集《法證先鋒III》，穿黑衫的茵媺透出淺色bra成功搶鏡，她說：「我都唔知，下次會小心啲，出街前會影張相睇。」說到男友陳豪角逐視帝，茵媺說：「一定會支持佢！我好鍾意祥哥個角色，鍾意阿Mo（陳豪）係私人理由，好彩我唔使揀，我一定會偏心阿Mo。」<br>祥仔則說不相信鄭嘉穎續約五年換獎：「個個都有合約在手，點會簽約換獎？」徐子珊坦言未能憑《法》劇一角提名感可惜：「我憑《潛行狙擊》嘅角色提名最佳女主角同我最喜愛角色，但《法證》角色冇提名，但呢個角色入圍咗大馬一個頒獎禮，今個月尾會去出席，希望到時得獎當預演，就算台慶拎唔到獎都叫做上過台。」<br>採訪：譚倩宜<br>攝影：陳順禎</p></body></html>