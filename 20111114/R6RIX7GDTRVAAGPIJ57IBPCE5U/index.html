<html><header><meta charset="utf-8"><title>花絮：卡斯拿斯踢半場平紀錄</title></header><body><h1>花絮：卡斯拿斯踢半場平紀錄</h1><p>上禮拜六英格蘭對西班牙嘅友賽入面，卡斯拿斯行行企企咁踢咗半場波，就平咗名將蘇比沙列特嘅國家隊最多上陣次數紀錄。連埋呢場，卡斯拿斯為西班牙大國腳出戰126場，但佢只係30歲；加埋踢龍門，隨時可以踢到40歲先掛靴，所以分分鐘可以突破200場大關。</p></body></html>