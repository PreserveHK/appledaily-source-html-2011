<html><header><meta charset="utf-8"><title>「鳥人」撈搞打獵騷</title></header><body><h1>「鳥人」撈搞打獵騷</h1><p>金塊「鳥人」基斯安達臣（圖）因NBA封館而冇嘢撈，不過佢最近就向美國傳媒爆料，會同某品牌波鞋搞「真人騷」，叫WillieBandtheGoodOleBoys。個show其實都好無聊，「鳥人」會叫埋佢班德州同鄉一齊去打獵。講真美國已唔興真人騷，都唔知會唔會有人睇。講開又講，NBA工會周一又開會，商量接唔接受新方案，假如真係開波，「鳥人」就唔使做真人show啦。</p></body></html>