<html><header><meta charset="utf-8"><title>中環在線：大台精神　永無益人 - 李華華</title></header><body><h1>中環在線：大台精神　永無益人 - 李華華</h1><p>大台本應有大台嘅氣度同風範，被坊間譏為「是是旦旦」嘅是旦台，近排唔知點解，突然喺某啲事情上變得好唔是旦兼非常堅持，佢哋落咗個新規定，唔畀該台財經記者訪問嘉賓影到任何媒體嘅BackDrop，同埋其他行家支咪上面嘅Logo。<br>唔知係咪新阿頭嘅指使，假如係真嘅話，相信呢個台嘅記者會好無所適從，因為要喺行家問完之後，再叫被訪者搵個位再講多次。<br>老實講，唔係個個受訪嘉賓都咁得閒將同一堆嘢講兩次，難得噚日位嘉賓港交所主席夏佳理，唔介意企多一陣，電台主持就覺得好怪雞，明明企喺BackDrop前面跟大圍做完訪問，仲要俾個大台記者當咗直播室係自己屋企一樣，要搵到一個後面無電台標誌嘅位置做獨家，真係難為晒個記者嘞！</p></body></html>