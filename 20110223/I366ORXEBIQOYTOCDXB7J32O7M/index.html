<html><header><meta charset="utf-8"><title>中環在線：證券界春茗「4條Dee」好日子 - 李華華</title></header><body><h1>中環在線：證券界春茗「4條Dee」好日子 - 李華華</h1><p>代表本港證券業嘅七大商會，噚日首次聯合舉行春茗酒會，唔使行家走咁多場，而且揀係2月22日星期二好日舉行，「4條Dee（2）」唔知係咪寓意今年港股要繼續威盡！不過港股噚日嘅表現，就認真大吉利是啦！<br>個春茗酒會都有成700人出席，場面鼎盛。財經事務及庫務局、證監會、港交所，以至中聯辦財金官員都畀面出席。各商會主席會長輪流同大家拜年，包括香港證券業協會、香港中資證券業協會、證券商協會、香港證券學會、香港證券及期貨專業總會、香港專業財經分析及評論家協會，同埋香港網上經紀協會。<br>咁多人講嘢，真係呢頭講完，嗰頭就唔記得啦。華華覺得最啱聽嘅賀詞，係香港專業財經分析及評論家協會會長藺常念嘅「買邊隻股升邊隻！」</p></body></html>