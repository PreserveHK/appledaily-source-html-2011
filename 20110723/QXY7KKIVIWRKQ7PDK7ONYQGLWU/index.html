<html><header><meta charset="utf-8"><title>$2,680防水手機　松岡李那玩濕身</title></header><body><h1>$2,680防水手機　松岡李那玩濕身</h1><p>呢邊廂o靚模趁書展及動漫節，發力狂谷寫真，但另一邊廂嘅日模似乎更賣力！講緊係剛出首張國語專輯嘅松岡李那，佢花半年時間去學中文不特止，日前仲濕身試玩新返防水手機DoCoMoSH11C，冒住下雨天又熱又濕嘅天氣，佢有閒情偷雞自拍，咁有誠意，抵讚！<br><br>記者：陳國輝<br>攝影：陳陶鈞</p><p>潛水Armband聽歌仔</p><p>落水影相當然唔成問題，但講到邊游水邊聽歌，咁就要借助WaterproofArmband先搞得掂！呢款由美國H20audio推出嘅手機配件，外形同跑步用嘅Armband無乜分別，都係戴喺手臂，專為聽歌人士而設；唔同嘅係，佢內外均配置3.5mm耳筒插位，一端駁手機，另一端就駁防水專用耳筒，並支援IPX8級防水，就算潛落3.6米水深處，依然歌照聽，而且也因為設計上特別貼耳，絕對唔怕水壓會冲甩耳筒，可保持穩定嘅音色表現。另外，呢款Armband採用透明設計，可以隔住嚟玩TouchScreen揀歌，啱晒鍾意一個人去游水嘅朋友。</p><p>StudioA（23694131）</p><p>810萬像素加Filter</p><p>與早前抵港嘅SH10C，屬同一季度產品！亦即係話，官方解鎖、支援3仔台，呢啲問題都難唔倒佢。可能你又問，兩者有乜分別先？簡單啲講，SH10C走高價路線，而SH11C就係入門級防水手機，價錢相差接近一半！佢不支援Android平台，沒有CCD鏡頭，甚至連輕觸式屏幕都欠奉，但係，佢擁有IPX7級防水功能，配合埋120g嘅輕巧機身，拎落水用都唔嫌麻煩；最緊要係，SH11C具備810萬像素鏡頭，專業拍友可能會話CMOS質素麻麻，但SH11C以多款FilterEffect去彌補呢方面不足，佢提供針孔、色溫，以及魚眼效果，玩味搭夠。</p><p>試相</p><p>採用NormalTone拍攝，鏡頭似乎對橙色泳衣特別敏感，令臉上也出現兩截不同膚色。</p><p>DetailSnap</p><p>Profile</p><p>體積：10×50×15.0mm<br>重量：約120g<br>屏幕：約3.2吋ASV彩芒<br>通話時間：210分鐘<br>備用時間：540小時<br>顏色：黑、白、粉紅<br>主要功能：IPX7級防水、防塵、810萬像素鏡頭、自動對焦、內置濾鏡模式、支援最大32GBmicroSDHC卡<br>三禾電氣（23740618）</p><p>國語專輯<br><br>《SUMMERROMANCE》$88<br><br>（8月1日推出，現優先於書展內發售。）</p></body></html>