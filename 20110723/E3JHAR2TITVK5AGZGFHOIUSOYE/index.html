<html><header><meta charset="utf-8"><title>短小精悍C350BlueEFFICIENCYCoupeLaunchEdition啞黑王重生</title></header><body><h1>短小精悍C350BlueEFFICIENCYCoupeLaunchEdition<br>啞黑王重生</h1><p>我不是男人，亦感受到眼前C350CoupeLaunchEdition是何等令男士興奮！無論車形及操控都更輕巧的CCoupe終於重生，加上啞黑限量版、雙色黑白櫳及AMG包圍都係男士們的DreamChoice，呢架無敵DreamCar相信又會謀殺不少男士們的荷包喇！<br><br>記者：許維雅<br>攝影：周旭文<br>Model：Elley@SeasonsModel</p><p>窄身C柱　拼出流線車身</p><p>根據非正式統計，好多男士的頭號DreamCar都係M-BenzC63而非E63，全因C63更輕巧靈活，令強勁馬力表現得更瘋狂。論車身輕巧，久違了的CCoupe當然更勝一籌，新一代長闊高只有4,590×1,997×1,406毫米，比房車矮41毫米，加上刻意打造的流線型車身設計，短小房跑車無論喺視覺或操控上都顯得更有活力。<br>上一代C仔並無推出Coupe版本，車迷餓了一代終等到C仔推出小改款時重新上場，雙門房跑車尾靠斜角度後車窗、車頂越過後軸的窄身C柱及尾箱蓋配合，令車頂有一體式的延伸設計。整體車形唔單止更靚仔，連同前後裙腳擾流、兩側腰線等配合，令風阻系數Cd值達到0.26，加速效果更佳，油耗當然亦會更理想。再望埋車頭及車尾燈的新組合，有埋LED日間行車燈於車頭擾流作點綴，單係以上條件已經足以令男士們流晒口水。</p><p>三萬元限量慶生套裝</p><p>率先抵港的CCoupe系列有C180、C250及C350，除C63外，全線均會同房車一樣配上BlueEFFICIENCY名字，BlueDIRECT引擎、ECOstart/stop自動停車熄匙系統及7G-TRONIC波箱都是降低油耗得以符合EURO5資格的功臣，以馬力較大的C350為例，油耗亦只需6.8L/100km。<br>不過更令車迷興奮的，絕對是廠方特別為CCoupe推出的限量LaunchEdition，比起普通版貴三萬元，但跟埋AMGSportsPackage包圍、18吋AMG合金輪圈、動感懸掛及軚環加減波撥片，還可以獨享黑白對色的Twotone內櫳，包括中控台及車門的白色鋼琴飾面點綴、鴛鴦黑白軚環及黑底白邊地毯，令車廂充滿既型格又高貴的氣派。<br>最重要是只有LaunchEdition可以加錢選配啞黑車身，特別版仲只限發售至2011年底，試問有邊個男士會忍得住手。加埋新一代的娛樂及通訊系統，連同更先進方便的全新導航，我正等待長測幾日有排玩呢！</p><p>引擎：3,498V6<br>馬力：306hp/6,500rpm<br>扭力：370Nm/3,500-5,250rpm<br>傳動：7G-TRONIC自動波連+/-<br>售價：$773,000<br>查詢：28957339（仁孚行）</p></body></html>