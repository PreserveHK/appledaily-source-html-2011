<html><header><meta charset="utf-8"><title>「想隆高啲個鼻」楊怡直認搵醫生執靚樣</title></header><body><h1>「想隆高啲個鼻」<br>楊怡直認搵醫生執靚樣</h1><p>無綫當家花旦楊怡近日憑《真相》人氣急升，人紅自然多是非，楊怡越變越尖的「木偶鼻」即時再度被高度關注，更有消息指她每年都要搵醫生「維修」鼻子，有醫生更踢爆楊怡是其顧客，言語間暗示她變臉，楊怡昨日直認曾幫襯該名醫生除胎痣，又自嘲：「想隆高啲個鼻。」</p><p>現年31歲的楊怡最近與陳展鵬和黃浩然主演的《真相》口碑和收視都十分理想，帶挈她人氣回升，不過出道十多年的楊怡與不少無綫花旦一樣，越大越靚，特別是越變越尖的鼻子尤其惹人關注，更被網友取笑為「木偶鼻」，指看她的電視劇就十足十欣賞《木偶奇遇記》一樣，比起劇集的案情更加離奇。</p><p>「個醫生我有睇過」</p><p>昨日有消息指楊怡每半年至一年就要找醫生「維修」鼻子，一名在中環執業的周永就醫生更踢爆楊怡是其顧客，言語間暗示楊怡變臉，又說：「佢靚咗好多啦，不過最近就少咗嚟。」<br>楊怡昨日與14位候選港姐到旺角出席活動時坦言有看過報道，並說：「大家摸又摸過，睇又睇過，個醫生我有睇過，好多年前，係搵佢除胎痣，自己想同醫師sayhi，因為我喺眉骨整個胎痣印都未退晒，要搵時間搞搞佢。」<br>楊怡強調自己不在乎這些報道，又自嘲如果要整容，很多地方都要整，她說：「想隆高啲個鼻，如果要整就年紀大啲先去整吓皺，家做下facial先。」</p><p>撐劇集虛構咪認真</p><p>對於《真相》中被黑警綁架的場面被網友取笑似拍AV，楊怡就覺得好好笑，但對於劇集受歡迎十分開心。由於有觀眾投訴劇情影響警察形象，她說：「個劇係反應社會現實，嗰啲故事係虛構，只係想吸引觀眾，存唔存在都唔敢講，唔使咁認真，睇得太緊張會爆暗瘡。」<br>此外，楊怡昨日首次近距離見港姐，她大讚3號許亦妮、5號朱晨麗、6號梁麗翹都是其心水，覺得大熱許亦妮多負面新聞是必經階段。<br>採訪：楊潔雯　攝影：黃偉雄</p></body></html>