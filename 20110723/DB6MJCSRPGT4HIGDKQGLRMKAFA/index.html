<html><header><meta charset="utf-8"><title>夏馬送你一對天眼</title></header><body><h1>夏馬送你一對天眼</h1><p>宏觀歐美以至內地的各式車輛，衞星導航幾乎係必需品。再反觀香港，雖則話地方細，但不時都見到司機位左一嚿偵測快相機、右一件衞星導航器，在夏日炎炎想帶美女去僻靜海灘曬太陽，無佢唔識路咪瘀爆！<br><br>記者：蕭漢祥<br>攝影：伍慶泉<br>Model：Michelle@StarzPeople</p><p>跟得準　地名有出入</p><p>測試當日由將軍澳出發往西貢相思灣，全程定位無甩拖，唯一「雞蛋裏面挑骨頭」是要等完全設定好導航目的地後，才可以開車，所需時間因地點而異；另外，這個原廠開發的導航軟件香港方面並無參與，所以部份中文地名有點出入，例如「相思灣」寫成「相先灣」，導致司機哥哥花了近10分鐘才找到目的地名稱，相信各位車主須花時間適應。</p><p>陽光海灘盲公竹</p><p>要在香港搵個海灘唔難，隨便開車都開到東面大清、南面石澳、西面黃金海岸，但要搵個既僻靜沙灘，而又可以泊架車正正在海邊，真係寥寥可數兼難搵到嘔，無衞星導航幫手點得！最啱於炎炎夏日兜風曬太陽的寶馬323iAConvertible，其三段摺合式鋁合金電動硬頂已是中級房車大勢所趨，一車兩個Outlook拍手大叫抵玩，再加上內置衞星導航系統，可以用盡8.8吋大芒顯示，亦可一分為二顯示不同Size的地圖，就好似送你一對天眼咁。</p><p>包Option免煩惱</p><p>講到加Option，向來都知道係逐樣計、好襟計，加裝衞星導航盛惠千多元，再加個大包圍又多幾千，每樣都是新車主的心理關口。今次寶馬話唔使大家煩，將平時都係Option之列的用品，早已加裝到這部開篷323iA之上，並繼續以原價出售益車主，相比起同級的CabrioLCI平近$80,000。Options包括Bi-Xenon頭燈、三幅式多功能軚盤、加減撥片，將190匹動力的323iA發揮得更富娛樂性。<br>還有嵌入式的iDrive8.8吋顯示屏，除配上衞星導航系統，平時更可透過行車電腦，監察引擎表現、軚壓、車身前後距離感應顯示，更有設定提醒你幾時要去驗車。最重要的一點，是不少車主話以前外置式的衞星導航器，通常為免被賊人盜竊，使用時才安裝，一裝一拆就令電源插孔鬆散，容易甩線，而嵌入式屏幕就免卻這個麻煩。</p><p>三大免費Options</p><p>iDrive8.8吋屏幕＋衞星導航系統<br>原價約$33,000<br><br>Bi-Xenon頭燈兼水撥功能	<br>原價約$11,800</p><p>BMW323iAConvertible</p><p>引擎：2,497cc直六<br>馬力：190hp/5,900rpm<br>扭力：230Nm/3,500-5,000rpm<br>傳動：六速Steptronic半自動波箱<br>售價：$478,500起<br>查詢：31299000（BMWHK）</p></body></html>