<html><header><meta charset="utf-8"><title>特稿「係我咁蠢至會幫佢」</title></header><body><h1>特稿<br>「係我咁蠢至會幫佢」</h1><p>「我唔擔心大耳窿搵到我，只係怕連累媽媽」。UA財務的吸血上司蘇瑞瀚誘迫下屬借貴利事件曝光後，其中三名遭大耳窿登門討債的職員終日受驚，其中一人雖然已辭工，但每天都要應付大耳窿的「奪命追魂call」，「屋企返唔到，出街都膽顫心驚，擔心俾大耳窿認得」。<br>被大耳窿逼得走投無路的三名UA財務職員，在記者眼中，並沒有來自財仔（財務公司的俗稱）的那種老練、世故及江湖氣，難怪蘇瑞瀚的手法並不高明，卻已將他們呃透。</p><p>「擔心屋企人安全」</p><p>20歲苦主馬仔，家有患病母親要照顧，但現時不敢回家，「我唔係擔心大耳窿搵到我，只係怕連累媽媽」。他自稱在UA月入兩萬，更被人以逾兩倍薪金挖角過檔，但巨債纏身，大耳窿登門，令他「冇得再撈落去，被迫轉行」。他形容自己大好前途被蘇瑞瀚摧毀，慨嘆：「係我咁蠢先至會幫佢！」<br>另一名受害人阿李入行只有數月，惹上周身債，嚇得辭工，不敢回家，每天仍要應付大耳窿的「奪命追魂call」。一臉愁容的他無奈地說：「屋企返唔到，份工冇埋，食飯、瞓覺都搞到亂晒龍，活喺呢個陰影之下，都唔知點過。我完全冇能力還錢，仲要擔心屋企人同自己人身安全，大耳窿認得我都冇辦法，我真係無辜。」<br>自從蘇瑞瀚失蹤，借貸最多、達28萬元的陳先生亦要展開「走佬」生涯，四處寄人籬下的他形容，每天「生活緊張」，事業及人生大受影響，「屋企返唔到，出街都膽顫心驚，擔心俾大耳窿認得」。由於母親是他借貸的諮詢人，他更擔心債主會找上其母，令母親人身安全受影響。<br>他說，蘇不斷游說他借錢，他是因為擔心蘇無法償還之前代借的債務，自己要全數孭上身，結果借完一次又一次，自言當日同情蘇「好蠢」。<br>本報記者</p></body></html>