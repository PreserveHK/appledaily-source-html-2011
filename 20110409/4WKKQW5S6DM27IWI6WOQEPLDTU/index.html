<html><header><meta charset="utf-8"><title>異性雙噏：茅有茅輸 - 梁國雄（長毛）</title></header><body><h1>異性雙噏：茅有茅輸 - 梁國雄（長毛）</h1><p>歐聯8強首回塵埃落定，皇馬果然兵不厭詐，除賓施馬豹隱之外，C朗赫然上陣，生龍活虎，主場大勝4球，次回合已無懸念，到白鹿徑作客，正好讓卡卡及希古恩兩員久休之將寓操於賽，以應付未來4場國家打吡，以報首循環於魯營慘吞5枚光蛋之奇恥大辱！<br>其實，摩連奴實應多謝高治此員茅柴，若說經驗，他該是同隊之冠，既曾隨紅軍征戰歐聯，又已代表英國多時，應無大場波恐懼。但其秉性狡黠粗野，身為前鋒，卻屢屢於失球後兇狠攔截，既無必要，更屬失德，今趟遇上鐵面不貸之判官，惟有於開賽15分鐘已遭兩黃一紅報應，累己累人，咎由自取！<br>若論「茅波」取勝，南歐球隊於上世紀60年代起，1966年世盃，葡國踢殘比利，舉世嘩然，一直以殺傷戰術聞名，意大利固然以防守嚴密，突擊犀利見稱，但「要人又要波」之茅招，卻令人感到勝之不武，1970年屈居世盃亞軍如是，1982年3奪世盃亦然，到2006年哀兵上陣，反而毋須靠茅奪標！<br>至於西班牙，則更是要人唔要波之表表，此所以自1964年奪歐國盃以來，一直粒顆全無，無他佛朗哥專政底下，國足患得患失，何來體育精神，直至大獨裁者死後，足球才可自然發展，逐步洗脫粗野之風！受壓迫之加泰隆尼亞，才可華麗轉身，造就巴塞球風，孕育西班牙足壇盛世！<br>茅有茅輸，波政皆然，望艾未未、劉曉波諸君子早獲自由，茉莉花開，祖國自由！<br>文：長毛</p></body></html>