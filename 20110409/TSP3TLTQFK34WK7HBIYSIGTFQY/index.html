<html><header><meta charset="utf-8"><title>我有Feel：吊發泡膠粒，靚魚！</title></header><body><h1>我有Feel：吊發泡膠粒，靚魚！</h1><p>我係邊爐精，「正斗」係我主場，一Like佢九點半後有特價，碟碟十八蚊起，抵食；二Buy佢服務態度良好，話說好友瑩瑩慕其釀三色油炸鬼而來，偏偏賣晒，竟坼起把聲撒嬌：「唔係嘛？人哋真係好想食呀。」五分鐘後，經理拎住包油炸鬼埋枱話：「怕咗你，專登出街買油炸鬼整畀你食。」熱辣辣勁脆口，好味；三鍾意夥計係吹水良伴，又話說見大魚缸內有一魚，魚鰭吊着發泡膠粒，問其故，夥計話：「貴魚先會吊住發泡膠粒，防止運送途中條魚亂撞亂游，撞爛晒啲魚鰭唔好睇嘛。」原來如此。<br><br>記者：陳漢榮</p><p>正斗海鮮火鍋館（27715711）<br>地址：旺角上海街450號地舖</p></body></html>