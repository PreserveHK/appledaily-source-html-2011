<html><header><meta charset="utf-8"><title>Apps士多：Android首賣　NDS模擬器</title></header><body><h1>Apps士多：Android首賣　NDS模擬器</h1><p>模擬器唔一定玩舊Game，近年任天堂翻身作NDS嘅模擬器版本終於推出。呢個App叫《Nds4droid》，喺AndroidMarket賣緊$46.72，只有模擬器，啲Rom就要自己諗諗計。<br>遊戲介面將個大芒一分為二，有埋模擬Keypad方便無鍵盤嘅機種，暫時仲未有音樂提供，成功運行嘅Game有《孖寶賽車》、《PokemonPlatinum》等等，不過Pokemon需要等1分鐘先入到囉！呢個作者算唔話得，講到明呢個模擬器未算Perfect，指明需要用到High-End機種，即係起碼有1GHz以上嘅CPU先好出手，完美主義者可能要忍忍手啦！<br><br>記者：王震遠</p></body></html>