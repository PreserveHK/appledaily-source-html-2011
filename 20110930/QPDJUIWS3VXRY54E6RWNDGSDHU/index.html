<html><header><meta charset="utf-8"><title>蘋果開倉：下瀉不止　櫪木迷失東京 - 蘋果波神</title></header><body><h1>蘋果開倉：下瀉不止　櫪木迷失東京 - 蘋果波神</h1><p>港股狂瀉數月不止，雖然我哋呢一代都經歷過幾次股災，算係死過翻生有晒心理準備，但連同我最好戰友兼向來冷靜沉着應戰嘅股壇老手傾開，都話少啲心血都死，可見街外戰況如何慘烈。大家其實嘅信念都係投資緊一啲好公司，睇遠啲；但係見血流成河，好股也跌到半死，總有啲心噏。<br>賭波唔同，見隊波唔對路起勢輸，點都唔可以太硬頸，要即時轉軚買對手。小弟今季一直看好櫪木SC，諗住佢哋會翻身，點知近月佢哋同股市一樣食咗瀉藥咁，4連敗已跌至第6，前線啞火；今日作客到唞咗成個禮拜嘅東京綠茵，對手主場特勁氣勢上升，一於轉軚望替本欄貼日本波3連勝。<br>蘋果波神<br><br>星期六10<br>東京綠茵vs櫪木SC<br>心水：東京綠茵勝<br>心得：櫪木散晒，作客東京冇運行</p></body></html>