<html><header><meta charset="utf-8"><title>蘋果開倉：「阿大」絆「老馬」 - 筋肉人</title></header><body><h1>蘋果開倉：「阿大」絆「老馬」 - 筋肉人</h1><p>《爽報》推出兩個禮拜，版式同內容每日都變，最新方向就係更新新聞，中午出街已有凌晨歐霸戰果；港聞仲改得厲害，朝早10點高院裁定外傭居港權嘅《入境條例》違反《基本法》，中午改版同樣有得睇，內容跟得咁快，收費報紙如果唔提高質素，死期好快到。講到提高質素，意甲羅馬今季真係唔掂，新教練安歷基雖然帶咗保贊同比真歷幾位後生新兵加盟，不過中場核心仍然落喺35歲嘅托迪、32歲嘅大衛比沙路同34歲嘅柏路達身上，3個老鬼加埋超過100歲，活力極有限。上場主場對錫耶納都冇優勢，今晚鬥未輸過嘅阿特蘭大，羅馬單W熱到得1.57倍，係咪儍㗎。<br>筋肉人<br><br>星期六55<br>羅馬vs阿特蘭大<br>心水：阿特蘭大勝[+1]<br>心得：羅馬人瑞中場線冇料到</p></body></html>