<html><header><meta charset="utf-8"><title>停車場怪招阻賣廣告白布圍車位似出殯</title></header><body><h1>停車場怪招阻賣廣告<br>白布圍車位似出殯</h1><p>【本報訊】「搞到好似出殯咁，簡直係白色恐怖。」楊小姐早前將兩部福士「甲蟲車」停泊於鑽石山荷里活廣場停車場內，管理公司以兩車展示廣告為理由，要求她將車駕走不果，竟然拿來白膠布將車位圍住。楊小姐質疑對方做法無理，欺壓小巿民，聲言要追究。管理公司則稱上址是私人物業，不容進行任何商業活動。記者：張培生</p><p>經營汽車顏色貼紙生意的楊小姐，三星期前想到一條絕世好橋，她將兩部同一型號的福士「甲蟲車」，一部貼上全黑貼紙，另一部貼上橙色及銀色貼紙，再將兩車停泊於一些人流、車流旺盛的時租停車場相鄰位置，並在兩車廂內放上廣告字句和公司聯絡電話，又在facebook宣傳，建議網民可以實地視察。兩車在多個停車場「巡迴」展出，「之前喺銅鑼灣時代廣場、九龍塘又一城停車場都係咁做，完全冇問題。」</p><p>斥大商家欺負小巿民</p><p>本星期一她將兩車停泊於荷里活廣場停車場內「展出」，但未幾即被管理公司阻撓，要求她將車駕走，「我有畀時租停車場費，佢哋憑乜要我走，係大商家欺負小巿民行為。有啲車嘅車身都有廣告，留有公司電話，點解要針對我。」楊認為，停車場要求不公平，故沒有理會。但前日下午她返回上址時，竟發現兩車車位被白膠布遮蓋住，完全看不到車輛，「搞到好似出殯咁，好得人驚。」由於風球關係，她前晚已將兩車駛離停車場，但強調絕非妥協，揚言追究到底。</p><p>荷里活廣場推廣及廣告經理盧小姐回應稱，因為兩部停泊的車輛，車上有廣告標語，是進行商業活動，由於停車場是私人物業，不容許有商業行為，遂根據內部指引要求車主離開或停止廣告活動，但對方未有理會，公司才出「白膠布遮車」。盧小姐表示若車主因此感不安，公司會致歉。<br>大律師陸偉雄稱︰「喺停車場外多數有很多細字條款，內容大多保障物主，駕車駛入嚟，即係接受咗條款，而停車場嘅目的是泊車，唔係賣廣告，禁商業活動亦合理。」</p></body></html>