<html><header><meta charset="utf-8"><title>孫耀威擺脫偶像歌手</title></header><body><h1>孫耀威擺脫偶像歌手</h1><p>由香港作曲家及作詞家協會舉辦的「2011CASH週年晚宴暨金帆音樂獎頒獎禮」前晚在灣仔會展舉行，泰迪羅賓獲最高殊榮的「音樂成就大獎」，他和仔女及關楚耀一同在台上jam歌，他直言是意料之外：「冇諗過，後輩阿倫、許冠傑都攞晒，可能我似電影人多啲，但其實我都做咗好多電影音樂工作，攞獎好開心。」</p><p>女友已康復</p><p>最佳男歌手演繹獎由陳奕迅奪得，謝安琪和林二汶同時奪得最佳女歌手演繹獎，至於孫耀威則獲「第三屆顧家煇新生代音樂獎」，他說：「做咗偶像歌手好耐，好難先搵到自己嘅創作空間，能夠喺顧嘉煇手中得獎，真係好榮幸。」他透露女友陳美詩已康復，但希望無綫會減少低成本製作。而大會亦即場為80歲的顧嘉煇和90歲的CASH成員王光正慶祝生日。</p></body></html>