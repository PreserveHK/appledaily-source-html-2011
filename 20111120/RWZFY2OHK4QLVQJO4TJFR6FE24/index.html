<html><header><meta charset="utf-8"><title>見盡不公　常違背良心</title></header><body><h1>見盡不公　常違背良心</h1><p>「明明有畀人打過，投訴都唔成立……呢啲事屢見不鮮，呢件只係冰山一角。」Billy當警察的十多年間，見盡種種不公，令他鬱鬱寡歡。「警隊成日都話自己個形象公開、公平、公正，但內部其實有好多問題。」<br>他憶述，於07年某日在報案室當值時，有一名婦人前來訴說兒子被追數，先遭貼街招、繼而上門，她不堪滋擾報警求助：「一睇佢個地址就知係住舊樓……負責同事聽完佢講，就話件事只係『低度威嚇』，打發佢走。」未幾，同區豪宅一名闊太進來，稱自己因生意糾紛被人找麻煩，Billy以為她亦會被打發，怎知上司一句「佢已經打咗電話畀大Sir」，案件馬上交CID跟進，「當下我唔出聲，走出外冷靜一下……根本接受唔到」。</p><p>最重要打關係</p><p>Billy一心想做個情理兼備的好警察，但很多時卻要違背良心：「上頭試過要我哋每日交40張亂過馬路告票，阿婆、細路、學生哥都要捉……唔應該只為交數，呢啲嘢警誡下咪夠囉！」<br>Billy又稱警隊內最重要是打關係，能否調到心儀部門，工作表現是其次。他舉例稱，07年有一名特遣隊便衣警員丟失了手銬、快速上彈器兼六發子彈，「因為佢老竇係刑偵組沙展，同好多大Sir熟絡，最後不單止無事，家仲喺總部駐守。」
</p></body></html>