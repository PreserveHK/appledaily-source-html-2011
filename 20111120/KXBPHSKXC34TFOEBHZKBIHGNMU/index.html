<html><header><meta charset="utf-8"><title>趣趣地：羅賓奴同囝囝鬥插花</title></header><body><h1>趣趣地：羅賓奴同囝囝鬥插花</h1><p>所謂「虎父無犬子」，當年有一代鐵衞馬甸尼細仔丹尼爾瞓身靚剷施多夫腳下球，今日有「插花王」羅賓奴同囝囝鬥插花！AC米蘭早幾日放咗條片上網，拍低咗羅賓奴教3歲大嘅小羅賓奴踢波（圖）。小羅賓奴一身AC波衫加埋個爆炸頭，本身已經cute爆；最抵死嘅係老竇羅賓奴玩兩吓插花，佢就跟住做兩吓，一啲都唔輸蝕；睇嚟羅賓奴唔使怕後繼無人。</p></body></html>