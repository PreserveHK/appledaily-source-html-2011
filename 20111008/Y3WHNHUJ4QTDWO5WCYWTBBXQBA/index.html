<html><header><meta charset="utf-8"><title>A6環保列陣　遲來送上七萬五</title></header><body><h1>A6環保列陣　遲來送上七萬五</h1><p>雖然話環保這東西不能以金錢衡量，拯救地球人人有責，不過喺充滿銅臭嘅香港長大，總認為凡事都有價值，以往我認知的環保就係要畀多啲錢，只要有有機兩字，無不要加錢；不過凡事有例外，最近AudiA6被政府列為認可環保車，畀番＄75,000你，擺明益番支持環保嘅車主。<br><br>記者：趙慧敏<br>攝影：楊錦文<br>Model：Rika@GME</p><p>油耗符合環保</p><p>雖然A6已空降香港一段時間，不過兩兄弟2.8quattro與頂級版3.0quattro版最近才被政府納入認可環保汽油私家車行列，自然有稅務寬減，變相為車主提供優惠。作為環保車，油耗自然係關鍵，根據廠方提供數字，8.2L可行100km，以現時$16.3/L計算，每公里約$1.3。</p><p>外穩重內強悍</p><p>A6擁有4,915×1,874×1,455mm體形，被定位為中型豪華房車，穩重外形令風頭往往被賣瀟灑嘅A7或華麗程度超晒班嘅A8所掩蓋；不過骨子裏它絕對係科技與優雅嘅結合，滿足到追求高水準享受要求嘅車主。由內至外，體驗到車廠花上不少心思。單係LED頭燈組成嘅車頭燈組，就由A8移師過來，配上Audi招牌盾形鬼面罩，帶來不俗視覺享受。<br>既以老闆級人士為對象，高質素車廂配備自然少不免，一套斯文大方嘅真皮座椅，帶來最貼身嘅享受。不過個人反而對船艙式設計嘅中控台情有獨鍾，配上金屬飾面，成功踢走老氣，突出強悍嘅DNA。</p><p>MMI系統隨轉模式</p><p>至於這款貴為A6嘅3公升高性能版，對它期望高少少係理所當然，用上V6引擎，最大輸出300匹馬力，加上440Nm嘅扭力，雖然係身重1,570kg，但無論加速及過彎反應依然凌厲。而今次測試版本更追加了運動化懸掛系統外，透過MMI系統，可以調校不同駕駛模式，包括Efficiency、Comfort、Auto、Dynamic及Individual，甚至引擎、波箱動態表現、安全帶鬆緊度，亦可配合行車模式而作出調節，單係玩味已經畀滿分，咁高駕駛享受，似乎預咗車主親身落場，司機暫時要靠邊站了！</p><p>AudiA63.0TFSI</p><p>引擎：2,995c.c.V6<br>馬力：300bhp/5,250-6,500rpm<br>扭力：440Nm/2,900-4,500rpm<br>傳動：7速Stronicquattro四驅<br>售價：$698,000<br>查詢：25281862（合迪汽車）</p></body></html>