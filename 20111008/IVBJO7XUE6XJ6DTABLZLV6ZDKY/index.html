<html><header><meta charset="utf-8"><title>輸家碧兒爭到底莊思敏讚林忠豪宣示主權</title></header><body><h1>輸家碧兒爭到底<br>莊思敏讚林忠豪宣示主權</h1><p>莊思敏自與吳浩康分手後，吸引不少狂蜂浪蝶，早前更有指她被李澤楷表弟林忠豪狂追，她日前踢爆林忠豪已回復單身，暗示他與拜金女廖碧兒已斬纜。前晚林忠豪的新歡和舊愛分別現身，慘成輸家的廖碧兒死撐與林忠豪仍有聯絡。</p><p>現年31歲的大馬拿督女兒、模特兒莊思敏今年8月與拍拖五年的吳浩康分手，回復單身的她即時吸引不少狂蜂浪蝶追求，除了傳出被陳志雲前助手兼愛徒叢培崑追求外，近日她被發現與李澤楷表弟林忠豪密會。由於林忠豪之前曾與拜金女廖碧兒傳緋聞，令莊思敏頓變小三，不過日前莊思敏出席活動時踢爆林已回復單身，暗示他已與廖碧兒斬纜。</p><p>「斯文細心順眼」</p><p>前晚林忠豪的新歡和舊愛分別現身，勝利者莊思敏風騷到銅鑼灣出席腕錶活動，大談手錶經說：「揀手錶外表順眼之外，亦要有內在、實用性、精準度都好重要，等於揀男友，內涵好緊要。」問到林忠豪是否有內涵？她笑說：「應該有啩，識咁多年，食咗咁多次飯，內涵都有，好斯文、細心嘅男仔，佢OK，順眼。」她強調兩人不是拍拖，指他是飯腳之一，但她承認近日兩人見面和溝通都多了，大讚林忠豪是好飯腳。<br>提到被林忠豪追求時，莊思敏即甜笑說：「好難答，問佢好啲，家仲欠感覺，同一個人一齊有好多原因，自己唔急拍拖，睇定啲先，家享受單身，都有其他追求者。」至於見到廖碧兒會否感到尷尬時，莊思敏坦言未考慮這問題，她強調自己非小三，林忠豪也不是她和吳浩康的第三者。</p><p>碧兒自爆有聯絡</p><p>至於輸家廖碧兒前晚單拖到灣仔欣賞《競雄女俠─秋瑾》首映，提到甩拖的心情時，她直認與林忠豪仍有聯絡，並透露明年會一齊搞慈善活動，兩人屬朋友關係，更表示不知道林忠豪追求莊思敏，亦不會問他。<br>有指因為碧兒不在港，所以莊思敏乘虛而入，碧兒說：「如果真係一齊會恭喜佢哋。」記者指早前林忠豪才力追她，她說：「冇聽過，轉咗公司好大改變，香港啲嘢都冇乜點理，但自己係女仔都想拍拖。」<br>採訪：溫敏芝、馬建華　攝影：陳志嵐</p></body></html>