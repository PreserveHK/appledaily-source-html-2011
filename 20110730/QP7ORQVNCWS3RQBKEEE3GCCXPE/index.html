<html><header><meta charset="utf-8"><title>周有光：人才學定律 - 周有光</title></header><body><h1>周有光：人才學定律 - 周有光</h1><p>韓愈（768－824）是「人才學」的鼻祖，他發現如下的「人才學定律」：<br><br>定律一：「識則有」。<br>「世有伯樂，然後有千里馬」。識馬然後有馬，識才然後有才。<br><br>定律二：「辱則無」。<br>「秪辱于奴隸人之手，駢死于槽櫪之間，不以千里稱也」。多智有罪，斯文掃地。<br><br>定律三：「食不飽，才不見」。<br>「食不飽、力不足，才美不外見，且欲與常馬等不可得，安求其能千里也」。<br><br>定律四：「意不通，才無用」。<br>「鳴之而不能通其意，執策而臨之曰天下無馬！嗚呼，其真無馬耶？」</p><p>附錄：韓愈《雜說四》<br>世有伯樂，然後有千里馬。千里馬常有，而伯樂不常有。故雖有名馬，秪辱于奴隸人之手，駢死于槽櫪之間，不以千里稱也。<br>馬之千里者，一食或盡粟一石。食馬者不知其能千里而食也。是馬也，雖有千里之能，食不飽、力不足，才美不外見，且欲與常馬等不可得，安求其能千里也。<br>策之不以其道，食之不能盡其才，鳴之而不能通其意。執策而臨之曰：「天下無馬」！<br>嗚呼！其真無馬耶？其真不知馬也！</p></body></html>