<html><header><meta charset="utf-8"><title>花絮：軒迪克勸油王畀耐性</title></header><body><h1>花絮：軒迪克勸油王畀耐性</h1><p>車仔自03年油王阿巴莫域治（左）入主後換領隊多過食飯，不經不覺已換咗7個，出名如史高拉利或安察洛堤都坐唔暖，曾經做過車仔臨時領隊嘅軒迪克（右），上周六就「犯顏直諫」，叫油王畀啲耐性，仲話曼聯咁成功都係靠穩定。軒迪克之後仲話波亞斯有料，年紀輕唔代表叫唔郁主力。</p></body></html>