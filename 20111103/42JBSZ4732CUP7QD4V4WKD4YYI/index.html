<html><header><meta charset="utf-8"><title>拍慾照可恥　應就醫戒色LisaS.羅霖圍插陳冠希</title></header><body><h1>拍慾照可恥　應就醫戒色<br>LisaS.羅霖圍插陳冠希</h1><p>【重開艷照門之全城鬧爆】淫照風波男主角陳冠希（Edison）與模謝芷蕙（Cammi）的親密照及短訊日前流出，不少人覺得女方博上位，但亦有人斥Edison死性不改，羅霖前晚出席活動時更叫Edison看醫生戒色，LisaS.就以「It'sashame！（真羞恥）」來評論事件。</p><p>由亞姐組成的仁美清叙前晚於圓方舉行慈善首映，籌得80萬元善款。羅霖受訪時被問到對陳冠希（Edison）一事的看法，她直斥此事敗壞風氣：「家啲女仔好開放，全部女追男，好多女仔都約我個仔出街，我叫佢推晒。」</p><p>指Cammi博上位</p><p>講到模Cammi，羅霖說：「明眼人都覺得佢唔係受害者，家啲人博上位好犀利，但係博上位都應該用正常途徑。」她又認為Edison死性不改：「佢應該睇醫生戒色，好似戒酒戒毒啲人去戒療所。」<br>LisaS.及Rosemary等前晚到中環出席海灘清潔宣傳活動，當年Edison被指撬走與吳彥祖拍拖的MaggieQ，對於Edison再有慾照流出，Lisa說：「It'sashame！（真羞恥）雖然唔知內情，但已經唔係第一次發生。」Lisa更笑指當時不是萬聖節，為何會要求女方着制服，又覺得現時模很易出名，但Lisa不覺Edison有怪癖：「唔奇怪，每個人都有唔同興趣，但我永遠都唔會影呢啲相，工作都唔會影。老公從來冇叫我影，就算結咗婚都好，太危險。」Lisa笑言不抗拒以cosplay冧老公，因為可令夫妻關係保持新鮮感。</p><p>阿Sa為阿嬌解圍</p><p>另外，蔡卓妍（阿Sa）與鍾欣桐（阿嬌）前晚於將軍澳出席汽車活動，曾與Edison拍過淫照的阿嬌受訪時，阿Sa即為好友解圍，更叮囑阿嬌盡量不要與異性拍照。與男友陳偉霆同場的阿Sa表示情侶會影合照，但一定不是影慾照。<br>採訪：楊潔雯、盧妹<br>攝影：黃文偉</p></body></html>