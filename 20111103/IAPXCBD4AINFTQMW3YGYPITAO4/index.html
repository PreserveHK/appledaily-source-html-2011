<html><header><meta charset="utf-8"><title>向矽谷推介　獲基金注資五個居屋仔搞GAG網致富</title></header><body><h1>向矽谷推介　獲基金注資<br>五個居屋仔搞GAG網致富</h1><p>【本報訊】香港要發達一定要做地產、金融？五名初出茅廬的80後誓不認命，靠自己雙手創業。避開昂貴租金，在只有幾百呎的居屋家中搞網站，建立分發搞笑圖片及片段的網站9GAG，由四年前每月虧蝕，到現今每月過百萬元收入，更獲美國創投基金垂青注資，成功賺取第一桶金。記者：盧勁業</p><p>網站9GAG的誕生，主要來自27歲的網站搞手陳展程（Ray），以及比他年輕三載的弟弟展俊（Chris）四年前的意念。二人在屯門屋邨長大，出生草根，父親是快餐店廚師，同讀港大，一個法律系，一個建築系。Chris說：「07年我讀Year2，同阿哥、仲有一個家喺投資銀行做嘢嘅拍檔Derek諗點樣創業，香港租金貴，所以就決定喺屋企搞網站。最初構想做收藏電器網站，但係對市場毫無頭緒，胎死腹中，後嚟搞收藏化妝品嘅網站，但冇經驗、冇技術，最終失敗」。</p><p>連敗兩戰未言棄</p><p>連敗兩戰，三人未言放棄，阿Ray腦間彈出另一個構想：「好多人都鍾意用電郵轉寄無聊搞笑嘅圖片同YouTube影片，當時facebook喺香港仍未普及，笑係全球嘅共同語言，我哋放眼全球市場，終殺出一條血路，9GAG就咁誕生。」Chris大學畢業後做iPhoneApp設計，放工回家全力更新網站內容。網站漸受關注，在外國傳媒報道後流量穩步上揚，大量海外讀者轉載圖片。流量上升，廣告公司也主動走上門，收入大增。<br>現時9GAG的五名合作夥伴中，三人全職，以每年過千萬元營業額計，每人年薪破百萬元，惟實際上各人每月只支薪1.6萬元：「賺到嘅錢儲起嚟投資同開發其他項目，家準備搞網店，亦投資咗落一啲開發手機App嘅公司。」為開拓業務，他們將9GAG推介給美國矽谷的創投基金500Startups，最終獲垂青。</p><p>開發網上卡啦OK</p><p>Chris說：「500Startups係一個小型基金，畀咗5萬蚊美金我哋換公司5%股份，最重要係有四個月mentorship，可以同嚟自Google、Youtube、facebook等高層嘅導師交流，我哋同負責網站程式設計的Marco之前去咗美國幾個月學嘢，收穫豐富。」在基金支持下，他們開發了新項目Singboard網上卡啦OK，連《華爾街日報》也曾報道。<br>剛從矽谷回來，發現世界不再一樣，「搞網站原來唔可以講直覺，我哋好多時自以為成功嘅idea都係咁畀人ban，發覺好多work嘅嘢其實都係要數據支持，好多嘢做嘅時候冇即時回報，以後分分鐘變成功關鍵。」<br>成功創業，有何體會？Ray和Chris異口同聲以港大宿生流行的一句格言形容：「Trybeforeyoureject！好多人創業時都停係口頭階段，未試過，又點知唔得？」忠於所愛，勇於嘗試，他們將把香港人的創業精神延續下去。</p><p>9GAG精選笑料</p></body></html>