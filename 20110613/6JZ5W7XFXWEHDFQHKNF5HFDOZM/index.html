<html><header><meta charset="utf-8"><title>X7升呢SymbianAnna　新變形系統　上網順滑</title></header><body><h1>X7升呢SymbianAnna　新變形系統　上網順滑</h1><p>咁快就想睇《變形金剛：黑月降臨》？仲有兩個禮拜至上畫喎！但由第一集撐到家嘅Nokia，就率先有Trailer兼Wallpaper送畀大家！講緊係旗下最新型號X7。雖然佢無法拗腰屈膝變成一個機械人，但操作系統就由Symbian3進化成SymbianAnna，由外觀以至上網功能大幅提升！<br><br>記者：陳國輝<br>攝影：譚盈傑</p><p>《變形》Theme襯銀黑殼</p><p>睇真啲，原來機身係一個八角形設計！傳統手機嗰四隻角，X7就將佢變成四條斜邊，上面部份係立體聲喇叭，而下面部份只作為裝飾，靚與唔靚就視乎個人口味。機背則剛好相反唔玩斜邊，換來係滑溜嘅弧形曲線，更採用不銹鋼物料，黑與銀兩隻顏色當中，以後者更有Transformer的感覺。更值得留意係，今次X7內置埋柯柏文、大黃鋒以及麥加登嘅Wallpaper，同時仲有幾條Trailer送畀Fans收藏，透過4吋AMOLED芒觀賞，效果唔錯o架！</p><p>新系統上網快夾流暢</p><p>好多人擔心市場上得番iOS同埋Android，但早前宣佈會同微軟合作嘅Nokia，已表明唔會放棄Symbian！X7採用升級版SymbianAnna，最明顯改良，包括提升上網速度、瀏覽器增加為最多開三個；當使用直身機時，更提供埋虛擬QWERTY。可能你覺得，以上配備喺iPhone或者AndroidPhone身上已經有齊，但實際測試上，就覺得佢上網比以前的確流暢。另外NokiaMap亦加入facebook及twitter等Check-in功能，社交玩意不比其他機種輸蝕。</p><p>DetailsSnap</p><p>a.機背採用較圓滑嘅設計，搭上不銹鋼物料外殼，摸落相當實淨。</p><p>b.由於係內置電池關係，就算換SIM卡或microSD記憶卡，亦唔使熄機。</p><p>c.頂部兩側斜角位其實係X7立體聲喇叭，但力水麻麻，聽番耳筒好啲。</p><p>Profile</p><p>制式：WCDMA/GSM三頻<br>體積：119.7×62.8×11.9mm<br>重量：150g<br>顏色：銀、黑<br>備用時間：450小時<br>屏幕：4吋AMOLED電容式觸控芒<br>通話時間：6.5（2G）/4.5（3G）小時<br>主要功能：800萬像素相機、LED閃燈、最新版NokiaMap、完全版《AngryBirds》及《FruitNinja》、支援最高32GBmicroSD卡<br>查詢：Nokia（21366338）</p></body></html>