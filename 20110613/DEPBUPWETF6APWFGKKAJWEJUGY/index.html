<html><header><meta charset="utf-8"><title>隔牆有耳：王光亞嘆清淡無翅宴 - 李八方</title></header><body><h1>隔牆有耳：王光亞嘆清淡無翅宴 - 李八方</h1><p>港澳辦主任王光亞首度訪港，煲呔自然要高規格迎賓，噚晚喺禮賓府舉行晚宴款待王主任。</p><p>甜品軟芝士餅</p><p>八方發現呢餐其實算清淡，頭盤四小碟後只有六道菜，包括金腿白雪蒸大蝦皇、淮山杞子螺頭燉雞湯、珊瑚玉帶扒芥菜膽、清蒸東星斑、芝麻鹽焗雞以及清香荷葉飯，最後就有軟芝士餅做甜品，據聞唔少座上客都對無翅家宴好滿意。煲呔最後向王光亞送上「雙魚吉慶」金箔擺設做紀念品，王光亞就以一個花樽做回禮。<br>好多特區主要官員都有出席，包括一哥曾偉雄，成班副局長亦空群而出參與晚宴。據現場記者所見，三司之中以財爺曾俊華最早到，佢噚日仲獲安排去落馬洲口岸迎接王光亞，唔通係因為佢已經提早墮馬，冇得選特首反而一身輕，唔似得唐唐咁惹火，只要同王光亞握手，都會被認定獲得中央欽點？</p></body></html>