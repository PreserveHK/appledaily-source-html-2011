<html><header><meta charset="utf-8"><title>千嬅廣州開騷賀老公牛一</title></header><body><h1>千嬅廣州開騷<br>賀老公牛一</h1><p>楊千嬅昨日到廣州舉行記者會，宣傳下月底在廣州體育館舉行的巡迴演唱會，她以一身全黑色貴婦打扮現身，吸引大批記者採訪。千嬅表示下月31日是丈夫丁子高生日，屆時會與60多名家人拉隊到廣州睇騷慶祝，其間她又自爆大頭蝦，兩度遺失求婚戒指。</p><p>全場唱生日歌</p><p>問千嬅可會為丈夫準備驚喜？她說：「我最渣呢啲嘢，其實所有入場觀眾如果一齊唱生日歌畀我老公聽就好喇。」問到可會邀請謝霆鋒夫婦到場，她即說：「乜話？都唔同公司。嘉賓名單仲研究緊，不過會請師弟劉浩龍嚟唱《姊妹》。」此外，千嬅即將接拍新片《春嬌與志明》，她表示已收到新片劇本，稍後會去北京取景。<br>撰文：林妃</p></body></html>