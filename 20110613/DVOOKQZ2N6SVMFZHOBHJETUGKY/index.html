<html><header><meta charset="utf-8"><title>隔牆有耳：《青苗上河圖》港農的故事 - 李八方</title></header><body><h1>隔牆有耳：《青苗上河圖》港農的故事 - 李八方</h1><p>民間人權陣線嗰幅7.1上街圖最近熱賣，八方今日想介紹另一幅同樣有heart嘅紀實式圖像巨製《青苗上河圖》。</p><p>全受高鐵影響</p><p>呢幅圖由30幾位理工大學設計學院同學同香港本地農業發展關注組攜手製作，佢哋花咗六個月時間搜集資料，再用畫筆記錄低最少18戶農民、80個生活故事、同埋呢度數十載嘅農業變遷，仲有無數嘅耕作知識。<br>《青苗上河圖》嘅主角都係受高鐵工程影響嘅農戶，裏面搵到石崗菜站、菜園村村長珍、橫台山新村蜜蜂王子嘅故事。<br>足本《青苗上河圖》長逾21呎，6月17日至7月15日會喺理大設計學院展出，詳情可以click去呢度睇睇：http://66.220.158.11/event.php?eid=111564642264779</p></body></html>