<html><header><meta charset="utf-8"><title>三教師粗製濫造　冷門科目獨市書虛擬作者　高中參考書掠水</title></header><body><h1>三教師粗製濫造　冷門科目獨市書<br>虛擬作者　高中參考書掠水</h1><p>【本報訊】教科書問題，豈只書商懶理政府而狂加價。本港自○九年實施新高中學制，一些少人選修的冷門科目，無書商投資出版教科書，有現職教師竟以超低成本製作被指為「垃圾」的獨市書，更為了令人覺得教材「有料到」，竟然「虛擬作者」，瞞騙全港師生，謀取厚利。　<br>記者：區杏芝　廖韻思　張軍<br></p><p>教科書書價企硬，全因有大型出版社藉口新高中教科書的開發成本高昂，主科為1,440萬元，選修科為480萬元，不斷將書價提高。但據本報調查發現，新高中的選修科「健康管理與社會關懷」，市面唯一參考書《健康管理與社會關懷》，報稱由五名作者編寫而成，看似由專業團隊製作，卻被知情者及用家評為一本山寨廠式的「垃圾書」。該書目前已出版三冊，由博雅出版社印製，每本售價250元。</p><p>全港千多學生選讀</p><p>目前全港約有45所學校開辦「健康管理與社會關懷」科，逾1,300名學生修讀，以每間學校訂購三冊共60本書計算，估計每年收入已達70萬元，如此豐厚的肥豬肉，背後竟由三名中學教師操控。<br>「佢哋位於尖沙嘴安年大廈嘅辦公室，其實只係一個信箱，一年租用費只需幾百蚊，編輯人員同電腦都係用學校嘅，又唔畀版權費，印刷費一本只需40蚊，書價成200至250蚊，幾和味。」熟知內情的教師阿民（化名）爆料，原來該書兩名真實作者均來自屯門恩平工商會李琳明中學，包括現任物理科老師姚炳華，和已轉到另一學校任教的老師吳華凱。
</p><p>兩人編寫變五作者</p><p>「佢哋間學校近年持續收生不足，面臨殺校危機，教師們人人自危，有人另謀出路搵秘撈。」最離譜是，他們為了令人覺得參考書內容豐富「有料到」，竟想到多加三名「虛擬作者」，令最終出現在參考書封面作者人數由二變五。阿民說：「五個作者名得兩個係真人，其餘三個係假人，啲名全部係作出嚟，有冇搞錯呀！」<br>原來該出版社幕後老闆鄭文聰，亦是李琳明中學的前教師，當年他得悉姚炳華老師任教選修科健康管理與社會關懷，便靈機一觸拉攏他和吳老師合作，「兩位老師打緊學校工，唔方便開出版社出書，咪借鄭文聰個名做商業登記囉！」<br>但事實上，兩名老師在過程中參與度極高，姚炳華甚至指示鄭文聰如何印製卡及設計出版社商標，務求以最少人力物力，搶先出書在市場吃頭啖湯。姚炳華更因利乘便，向學校提交工作計劃時提出：「要教好呢科嘅其中一個準則，就係購買相關參考書。」大條道理用學校資源買其他參考書，為自己寫書做資料搜集。<br>阿民聲稱書中內容左抄右抄，插圖亦從互聯網下載得來，並未得到版權持有人批准，「在第一冊其中一幅相，佢哋就咁喺新浪網download（下載）落嚟用，之後涉嫌侵權驚被人告，喺第二冊就即刻刪除。」
</p><p>老闆行街派假卡片</p><p>參考書製作求其，賣書亦慳得就慳。出版社老闆鄭文聰同時負責銷售工作，為免讓人知道真正身份，他到學校推銷參考書時，竟派發「假卡片」。「卡片上佢嘅名叫秦元敬，係市場銷售主任，當學校叫佢打折，佢就話自己係sales話唔到事，要返去問老闆，其實咪又係佢自己！」<br>三人食髓知味，又找來李琳明中學現任電腦科教師鄭志成，開辦博賢出版社，照辦煮碗撰寫另一選修科《旅遊與款待》的教科書。阿民再踢爆該書的作者其實只有鄭志成一人，但封面作者名字卻是「朱慧欣及博通編輯組」。<br>「本書（《旅遊與款待》）已經成功列入教育局適用書目表，但啲作者全部都係假嘅，可見教育局審批草率。」目前有155間學校開辦《旅遊與款待》科目，5,400多名學生修讀，市場更大，食水自然更深。</p><p>參考書四大垃圾位</p><p>一、校對馬虎<br>「隨手一揭都發現錯別字呀！」石硤尾廠商會中學校長麥耀光，隨便一看，已發現書中錯漏百出。例如在第11頁，小標題「辦別容易患上非傳染病的原因」，當中的「辦別」正確寫法是「辨別」，可見校對馬虎。</p><p>二、多無謂圖表<br>「圖表用好多深淺色，防止人哋複製內容，但其實根本無需要咁多圖表，搞到本書好厚。」石硤尾廠商會中學健康管理與社會關懷科老師王頌華批評，整本書多達214頁，但當中一半內容是沒甚麼用的。</p><p>三、內容流於片面<br>「內容只係基本嘢，但冇教學生點分析，或點出利與弊！」香港教育學院健康與體育學系系主任鍾慧儀教授批評，書中有關健康護理的章節，只列出網址讓學生自行上網查核，根本屬「可有可無」。</p><p>四、只講理論<br>「例如講到社會福利，應該再深層探討，唔係咁general話社會福利係乜嘢呀！」大埔三育中學任教該科的何老師批評，參考書只講理論，例如內容提到「福利」是英文Welfare的繙譯，根本無助老師教學。
</p></body></html>