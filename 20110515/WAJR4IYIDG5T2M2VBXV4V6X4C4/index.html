<html><header><meta charset="utf-8"><title>王菲廣州騷換髮起痰</title></header><body><h1>王菲廣州騷換髮起痰</h1><p>王菲前晚在廣州國際體育演藝中心繼續舉行巡迴演唱會，由於門票一早售罄，又有人炒飛，原本600元人民幣的炒到2,500元，更有門票炒至4,000元，而當晚亦搜出近20張假票。同時，甫開騷前排觀眾湧向台前，幸有公安維持秩序。</p><p>火紅短髮Look</p><p>當晚阿菲以一系列新歌衫現身，其中一套啡色皮衣更是古董。阿菲又以一頭火紅色短髮示人，她已留長髮近六年，今次趁夏天來臨剪短，給人清爽感覺。阿菲唱《冷戰》時甩嘴，但觀眾拍掌作鼓勵，難怪她唱完感動說謝謝，而阿菲在半空唱《但願人長久》時，觀眾跟她大合唱。對於阿菲甩嘴，經理人陳家瑛說：「佢唔係唔記得歌詞，係喉嚨突然有痰，所以先唱唔到。」<br>撰文：葉雪</p></body></html>