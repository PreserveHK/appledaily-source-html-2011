<html><header><meta charset="utf-8"><title>「我唔係肥仔，我係明星」</title></header><body><h1>「我唔係肥仔，我係明星」</h1><p>記者問小肥：「你嚟香港最想見邊個明星呀？」小肥淡淡的說：「我咪係明星囉！」事實上，小肥不單止在鄉間出名，昨日首次來港，更大受注目，市民要和他合照，逗他玩，跟他傾偈。小肥亦算「見過世面」，對街上人的目光和攝影機都毫不害怕，更不時擺甫士滿足大家的要求，一副大明星風範。<br>小肥昨日一早便和爸媽拖着行李離家，甫登上度輪過河時，船長已知他是「大人物」，特別讓他進入駕駛艙扮船長領航，令小肥十分開心。<br>到達順德港碼頭準備登船到香港時，閘口突然有兩名船公司女職員走近，要和小肥合照，小肥「畀面」擺了一個甫士，但見她拍完又拍，開始表現有些不耐煩，其後女職員和他揮手道別，他都不理睬。</p><p>花園街萬人迷</p><p>登船後，小肥再次成為最受歡迎人物，在船艙內滿場飛，男女老幼都爭相和他拍照逗玩，他亦來者不拒，但跟一位姐姐特別投契，主動向媽媽索取香口膠「請姐姐食」。<br>下午小肥和爸媽到旺角花園街一帶逛街，更加萬人迷，「佢咪係報紙嗰個肥仔，好肥嗰個肥仔呀」。在弼街與通菜街交界，幾十人簇擁過來，紛紛拿起相機或手機向小肥不停拍照，小肥全無懼意，更有人請他吃「珍寶珠」糖果，他口含珍寶珠，兩手把玩新買的超人玩具，悠然自得。行得累了，便坐在街邊一張籐椅上，擺甫士任人拍照。<br>其間記者問小肥喜歡哪位香港明星，小肥竟說：「我咪係明星囉！」果然信心爆棚。他爸爸說，之前有同學叫他「肥仔」時，小肥即說：「我唔係叫肥仔，我叫盧志豪。」</p></body></html>