<html><header><meta charset="utf-8"><title>加按息蓋過賣地佳績　二手成交淡10大屋苑一半捧蛋</title></header><body><h1>加按息蓋過賣地佳績　二手成交淡<br>10大屋苑一半捧蛋</h1><p>【本報訊】銀行大幅調高拆息（H）按揭利率，加上全城業主瘋狂反價，賣地後首個周末，樓市來一個反高潮，本報統計的10大屋苑，多達一半零成交，部份買家擔心息口會再升，要「睇定啲」，暫時不會買樓。　記者：朱連峰</p><p>政府上周拍賣3幅地皮，其中九龍塘又一村及元朗牛潭尾，以高開價逾96%及1.2倍成交，不少業主即被賣地消息冲昏頭腦，瘋狂反價封盤；不過賣地過後，中銀香港（2388）及滙豐先後宣佈調高H按息率，即時蓋過高價賣地的利好消息；業主癲價放盤，有價無市，未有買家願高價接貨。</p><p>麗港城黃埔零成交</p><p>發展商高價搶地後首個周末，樓市異常平靜，全港10大屋苑昨日只得10宗成交，鰂魚涌康怡花園、觀塘麗港城、將軍澳新都城、紅磡黃埔花園及沙田第一城更吞蛋，鰂魚涌太古城亦僅1宗成交。<br>本報記者昨日向各區代理主管了解市況，不少代理都說「很靜」；香港置業區域經理司徒偉文說，「賣完地，個市好似仲靜咗」，他相信是現時樓價已相當高，加上政府去年底推出額外印花稅打壓樓市後，成交已逐月減少，賣地好業主又狂反價，肯高追的買家已不多，如今銀行又失驚無神加息，「如果我係買家，都會睇定啲」。<br>中原地產區域營業經理潘志江表示，雖然賣地績佳，但由於政府賣地賣得太密，市場已變得麻木，加上日前拍賣的3幅地皮全屬豪宅地，對樓市難起推動作用，反而銀行突加息，很多客都窒一窒。他有一名客人最近曾睇樓，並已看中東涌映灣園一個約800方呎三房單位，但得悉先後有銀行加息後，即說「唔買住」。</p><p>新盤亦淡靜　僅24宗交投</p><p>中原地產助理區域經理黎宗文亦稱，沙田第一城不少買家知道銀行加息後，「連樓都唔睇」，昨日睇樓量大跌三成，平時周末屋苑成交量少極也有2至3宗，但昨日是零。天水圍嘉湖山莊方面，中原地產首席分區經理王樹明指昨日只有兩宗成交，較正常5至6宗為少。美聯物業高級經理吳必強表示，太古城昨日錄1宗成交，是銀柏閣中層F室，983方呎，成交價1018萬元，呎價10356元。<br>另外，一手市場昨日成交亦不多，只約24宗，黃大仙現崇山佔12宗最多，其次是大埔比華利山別墅，有4宗；元朗洪水橋尚城有3宗。華懋集團的深水埗新盤寓．弍捌，有指呎價高達8000元起，反應一般，市傳暫收票4至5張。</p><p>視帝睇樓</p><p>視帝黎耀祥（箭嘴）昨日駕臨大埔承峰售樓處，原來他與妻子剛參觀完恒地貨尾比華利山別墅，但覺得偏貴，故轉睇信置貨尾承峰，但最後只睇不買。</p></body></html>