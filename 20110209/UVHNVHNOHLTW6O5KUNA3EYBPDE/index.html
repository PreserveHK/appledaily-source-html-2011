<html><header><meta charset="utf-8"><title>Mr.搞團拜預埋阿媽</title></header><body><h1>Mr.搞團拜預埋阿媽</h1><p>樂隊Mr.新年後要火速籌備新大碟，再為七月的演唱會作準備，到時又會忙得不可開交，與家人見面的機會少之又少。幸好五子新年時有幾天假期陪家人，並陪家人四出拜年，成員Alan說：「阿媽好重視團年飯，但舊年忙到連團年飯都食唔到，今年終於有時間食到。」</p><p>向溫拿利是</p><p>Ronny說會向前輩溫拿拜年，因為可一次過五封利是。Tom的母親由外地返港與他過年，這幾天他就做乖乖仔：「難得今年阿媽返嚟過年，咁咪陪佢四圍去囉。」MJ亦是留在家陪母親：「我以往新年都唔鍾意周圍去，又唔鍾意賭錢，新年除咗睇戲都冇乜節目。」Dash提議所有成員帶同家人一齊團拜：「我哋啲阿媽每次都會傾唔停，既然佢哋咁好傾，搞團拜就最好，大家食完飯再上嚟band房玩吓。」<br>採訪：李珮洳<br>攝影：陳志嵐</p></body></html>