<html><header><meta charset="utf-8"><title>民運人士能否來港仍無消息</title></header><body><h1>民運人士能否來港仍無消息</h1><p>【本報訊】要求來港出席司徒華喪禮的民運人士王丹、吾爾開希仍未獲回覆，對於此事，昨日到立法會門外簽署華叔弔唁冊的特首曾蔭權、行會成員夏佳理都封口。早前指「悼念唔一定要嚟香港」的保安局局長李少光則說：「唔答啦，答咗又俾人鬧多次。」支聯會副主席李卓人表示：「如果佢（李少光）怕俾人鬧，就應該快啲批王丹同吾爾開希嚟香港，我都希望香港人能夠讚佢，希望佢知恥近乎勇！」</p><p>劉健儀：無理由拒絕</p><p>自由黨主席劉健儀昨日指，王丹等人若只是想來港向華叔致祭，她看不到港府有任何理由可以拒絕他們入境，「我唔理佢哋係乜嘢背景，佢聲稱都係嚟拜祭華叔，華叔一個咁受尊重嘅人離開咗，有尊敬佢嘅人想嚟拜祭吓佢，我睇唔到有乜理由特區政府唔畀佢入嚟，香港應該係出入境自由嘅地方」。<br>劉健儀又指，若當局拒絕二人來港致祭，「我諗好多市民都會問點解，政府要解釋得到至得」。她又認為港府毋須諮詢中聯辦意見，「一國兩制，出入境應該係我哋自己搞掂」。<br>梁美芬昨日亦稱，特區政府容許王丹等民運人士來港悼念華叔，「我覺得冇所謂」。前日才表明個人支持王丹、吾爾開希出席追悼會的葉劉淑儀，昨日拒絕再表明上述立場，只稱政府可考慮公眾利益、人道立場及申請理由是否忠誠，再視乎手上資料決定是否批准入境。</p></body></html>