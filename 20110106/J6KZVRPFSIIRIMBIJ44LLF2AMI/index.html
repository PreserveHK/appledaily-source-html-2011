<html><header><meta charset="utf-8"><title>籃FUN籃解：古賓笑積遜係小白臉</title></header><body><h1>籃FUN籃解：古賓笑積遜係小白臉</h1><p>小馬班主古賓（圖）成日口出狂言挑釁對手，日前佢又出手玩湖人教練積遜，仲攞積遜同湖人班主畢斯嘅女兒珍妮畢斯段戀情嚟玩，話積遜係珍妮畢斯嘅「小白臉」，之不過綽號「禪師」嘅積遜道行甚高，話自己成65歲仲可以被稱為「小白臉」，冇得彈。之後仲話古賓一定係太過擔心卡朗畢拿提早收「咧」，所以先口不擇言。睇「禪師」嘅回應，真係高古賓幾班，勁！</p></body></html>