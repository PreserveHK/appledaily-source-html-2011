<html><header><meta charset="utf-8"><title>馮仁昭四圍超：許冠文開騷最注重規矩 - 馮仁昭</title></header><body><h1>馮仁昭四圍超：許冠文開騷最注重規矩 - 馮仁昭</h1><p>許冠文將會喺紅館搞棟篤笑，佢噚日接受商台訪問時強調開騷時唔講粗口：「黃霑以前講過，一出台向觀眾講句粗口。我認為唔使用呢啲吸引人，要有規矩，屎尿屁都唔好。」講到喺《歡樂今宵》訪問過李小龍，許冠文話：「我同李小龍都喺喇沙讀書，當時放學佢就約同學去草地打交，我就追女仔。」</p></body></html>