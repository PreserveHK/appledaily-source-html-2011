<html><header><meta charset="utf-8"><title>安仔收埋Sammi</title></header><body><h1>安仔收埋Sammi</h1><p>許志安昨在銅鑼灣出席新歌《一直相愛》MV首播會及宣傳其25周年演唱會，MV中播出何韻詩、王菀之及劉浩龍等講述對安仔的感覺。安仔受訪時被問到何以不邀請女友鄭秀文（Sammi）一同拍MV，他說：「冇搵，唔可以全部出晒。」記者指Sammi對安仔很重要，安仔尷尬說：「都唔會失色，佢去咗第二度，冇理由飛隊crew去拍。」問會否出有Sammi的終極版MV？安仔笑說：「冇，我留畀自己睇。」</p><p>緊張個唱失眠</p><p>安仔說因緊張演唱會失眠，要吃安眠藥，又說：「我欠人五、六百張飛，呢兩年冇打嚟嘅朋友都打嚟，我唔聽電話。」安仔指已留位給Sammi睇騷，亦歡迎其家人出席：「最多攞埋贈飛出嚟。」對於有傳鄭中基將奉子成婚，安仔說：「係就戥佢開心。」<br>採訪、攝影：溫敏芝</p></body></html>