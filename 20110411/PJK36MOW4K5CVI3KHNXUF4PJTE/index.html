<html><header><meta charset="utf-8"><title>10.1"雙核巨Pad　啪粒掣解體</title></header><body><h1>10.1"雙核巨Pad　啪粒掣解體</h1><p>間間廠都出Pad，唔淨止手機品牌，連出電腦嘅華碩都加入戰團！新貨EeePadTransformer無改錯名，雖然唔識變機械人，但10.1"巨Pad，加個KeyboardDocking，啪粒掣就變形做Notebook，實用功能、充滿變數！<br><br>記者：陳國輝<br>攝影：譚盈傑<br>Model：Jancy@Zmodel</p><p>行3.0介面勁Flash</p><p>現時大部份Pad都採用Android2.2，而Transformer都算最Update，佢行3.0系統！打開主介面立即發覺好唔同，除咗Icon設計特別精緻，最重要係支援Flash10.2，入到AndroidMarket單撈主目錄，立即見到大量以動畫形式顯示嘅Banner，表現流暢。唔講唔知，原來Transformer仲採用nVIDIATegra2雙核心CPU，所以由佢處理動畫或非常大咬嘅Apps，都可應付自如！</p><p>巨芒任篤16小時</p><p>講到買與唔買Docking呢個問題，假如你經常用QWERTY鍵盤打E-mail，就梗係買埋好啲；但如果以娛樂為主，例如打機、上網、睇書等，我就建議你可以慳番，齋芒更輕巧嘛！另外，Transfomer仲支援16小時特長備用時間，如果搭長途機覺得悶，應該可陪足全程！</p><p>巨芒逐樣試</p><p>BodySnap</p><p>Profile</p><p>屏幕：10.1"電容式輕觸芒<br>處理器：nVIDIATegra2雙核心<br>記憶體：1GB<br>作業系統：Android3.0.1<br>鍵盤：QWERTY鍵盤<br>容量：16GBSSD<br>功能：MiniHDMI、Wi-Fi、microSD/MMC、兩組USB2.0、藍芽2.1、雙鏡頭<br>查詢：ASUS（35824770）</p></body></html>