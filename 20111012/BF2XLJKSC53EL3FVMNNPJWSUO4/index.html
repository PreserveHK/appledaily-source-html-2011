<html><header><meta charset="utf-8"><title>SONY混種Cam霸　鐘樓扯上太平山</title></header><body><h1>SONY混種Cam霸　鐘樓扯上太平山</h1><p>潮流興Crossover結合，今次SONY「自乘」，實行將雙筒望遠鏡結合高清DV，將幾公里外尖嘴鐘樓扯上太平山！未夠勁？孖筒望遠鏡外形＋霸氣體積，索性再兼顧埋3D拍攝，一機三用，以後連出外遠攝「打雀」，都可玩埋3D！<br><br>記者：韓繼聰<br>攝影：劉永發<br>Model：AnladiaChinmy@InterplayWorkshop</p><p>防手震唔怕Zoom</p><p>DEV-5打正旗號為全球首部數碼攝錄望遠鏡，遠攝功能自然係佢最強賣點。10倍光學放大率，開埋數碼變焦更可增至20倍，拍硬照的話仲厲害，可換算成29.8-1,320mm，有成44倍變焦，由山頂遠Zoom至尖沙嘴鐘樓都冇問題。Zoom得勁好易出現手震情形，好彩有電子自動對焦系統，觀察動態目標時亦可保持焦點清晰準確，再配埋光學防震，即使放大率全開，拍攝時亦唔怕手震。唔好以為望遠鏡只可望遠景，其實佢嘅放大率亦可小至0.8倍，加上1cm微距對焦，WideShot、近攝一樣得。DEV-5除可影7.1百萬像硬照，更可拍攝1,920×1,080高清片及立體聲音效。</p><p>太平山實試</p><p>雙筒雙鏡　強拍3D</p><p>既然「扮」得雙筒望遠鏡，就自然要有雙鏡頭，而有得雙鏡頭就順勢玩埋3D拍攝。DEV-5配備兩支高質GLens，分別配合兩組ExmorRCMOS及BIONZ影像處理器，為左右兩眼提供獨立影像，製造3D效果。不過要注意拍攝3D片時，放大率只能有5.4倍，但其實已經比一般3DDV強。除咗拍攝功能，最吸引筆者的，其實係佢嘅外形，一副超Pro嘅軍事望遠鏡Look，睇見都已經興奮，加上內置GPS，內外都滿載專業味。雖然部機有成斤幾重，不過機身設計符合人體工學，加上手握位嘅彈性物料，靚女Model揸咗成日拍照，都唔覺太攰。</p><p>SONYDEV-5</p><p>鏡頭：2×GLensF1.8-F3.4<br>影像感測器：2×1/4吋背照式ExmorRCMOS<br>防震系統：OpticalSteadyShot<br>儲存媒體：MSProDuo/SD/SDHC/SDXC<br>重量：淨機身約1,130g<br>體積：155×88×219mm<br>查詢：SONY（23452966）</p></body></html>