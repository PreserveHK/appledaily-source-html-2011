<html><header><meta charset="utf-8"><title>8萬1集拍《衝上雲霄2》張智霖幫TVB打仗</title></header><body><h1>8萬1集拍《衝上雲霄2》<br>張智霖幫TVB打仗</h1><p>無綫為迎接明年的免費電視大戰，不惜翻炒經典劇集，03年叫好叫座的《衝上雲霄》將會翻拍吸引廣告商。有傳無綫以8萬元一集高價打動張智霖（Chilam）擔演，但近日豪花20萬租住豪宅的Chilam卻嫌少錢說：「吓，咁少？我唔止呢個價。」</p><p>明年免費電視大戰一觸即發，近日率先爆發的挖角潮令無綫不敢掉以輕心，不惜炮製好劇集來吸引好演員和廣告商，並造就多齣經典劇集開拍續集。03年由吳鎮宇和陳慧珊等主演的《衝上雲霄》當年叫好叫座，自然成為開拍續集的目標，張智霖、胡杏兒、胡定欣、吳卓羲、徐子珊和港姐冠軍朱晨麗等，昨日凌晨在機場為《衝2》拍節目巡禮。</p><p>胡杏兒坐輪椅</p><p>近日以20萬租豪宅的Chilam將取代吳鎮宇孭飛《衝2》，對於近日盛傳無綫以8萬元一集利誘他拍劇，Chilam笑說：「吓，咁少？我唔止呢個價，講笑啫！好多嘢未落實，家言之過早，同TVB拍劇唔係睇價錢，自己都希望拍啲經典作品。」</p><p>坐輪椅上陣的胡杏兒雖然未知是否有份冧莊拍攝，但她坦言若做殘障人士就會是新挑戰，她說：「係入行第一次坐輪椅，公司應該有預我啩，呢個劇好經典，自己都想原班人馬拍，特別係吳鎮宇，我喺佢身上學好多嘢，如果故事延續，就會講我結咗婚，可能佢會返嚟拍，靈魂人物有份參與始終會好啲。」<br>採訪：何慧斯　攝影：黃文偉</p></body></html>