<html><header><meta charset="utf-8"><title>恨夥影帝男友拍劇熊黛林面紅：城城好犀利</title></header><body><h1>恨夥影帝男友拍劇<br>熊黛林面紅：城城好犀利</h1><p>熊黛林（Lynn）之前在微博吐苦水，被指是寸吳建豪，兩人近日化解是非，更在微博講笑。Lynn前晚補鑊指吳建豪是陽光男孩，可與他交朋友。不過，講到合作對象，Lynn紅住面直認忍不住想和郭富城合作，更大讚這位影帝男友好犀利！</p><p>熊黛林日內要到台灣，繼續拍攝壹電視開台大劇《拜金女王》，她近日難得返香港，前日就連跑兩場，夜晚去了中環出席連卡佛酒會，同場還有謝婷婷和男友安志杰、馬詩慧、LisaS.等。</p><p>讚吳建豪補鑊</p><p>Lynn受訪時表示，拍劇是新體驗，自己也頗喜歡，她說：「拍劇要培養角色感情，時間就耐啲，同工作人員一齊都感情好咗。」Lynn之前在微博吐苦水，被指對《拜》劇男主角吳建豪不滿，對此她解釋自己只是生病鬧情緒，而吳建豪昨日也在微博拿此事和她開玩笑，並寫上：「你氣我也不要這樣嗎？我們和好吧？」更叫Lynn快快向外讚好自己，Lynn前晚已經讚他說：「佢好nice，係大細路，陽光男孩，做朋友都唔錯。」<br>同時，Lynn又謂自己拍劇時有思鄉病，很想返香港。有傳Angelababy會和黃曉明合作拍劇，問Lynn可想和城城合作？她初時只說：「想同唔同嘅人合作。」再追問時，Lynn就說：「認真講，我都忍唔住，都想同佢合作拍劇，因為佢係影帝，佢好犀利，同佢拍劇可以學到好多嘢。」Lynn說罷面也紅了，且尷尬儍笑。</p><p>馬詩慧錫大女</p><p>同場的馬詩慧則透露，大女暑假會從美國回港，她會為女兒搵定暑期工，相信會在一些大品牌內部做兼職。問馬詩慧幫女兒找工作，會否怕她太依賴？馬詩慧說：「都係，不過我係呢行，某程度都方便啲，做嘢就始終靠自己。」<br>採訪、攝影：顏英儀</p></body></html>