<html><header><meta charset="utf-8"><title>莊思敏寸朱麗倩瞞婚</title></header><body><h1>莊思敏寸朱麗倩瞞婚</h1><p>莊思敏前晚到旺角出席新戲《隱婚男女》的分享會，該片男主角陳奕迅明明已婚，但卻隱瞞，問莊思敏能否接受隱婚？她說：「唔得，我諗只有朱麗倩可以。」莊思敏又說男友吳浩康經常喊分手：「佢成日話我講嘢冇尾音冇禮貌，但過一陣就冇事。」</p><p>拒做有線訪問</p><p>據悉，活動期間有線找莊思敏做訪問，但她以無綫不准為由拒絕，記者致電她求證，她說：「係，以前可以用國語同有線做，前幾日突然話唔可以，因為我同TVB簽咗藝員約，唔知係咪我喺J2個節目《姊妹淘》出街，抑或因為陳鍵鋒件事（在有線鬧爆無綫）。」另外，吳浩康前晚和周秀娜男友Avis組成一隊名為Buddy的籃球隊和他人友賽，Avis的球衣背後名字為「重炮」，難怪令女友愛得癡纏。<br>採訪、攝影：譚倩宜、馬建華、黃偉雄</p></body></html>