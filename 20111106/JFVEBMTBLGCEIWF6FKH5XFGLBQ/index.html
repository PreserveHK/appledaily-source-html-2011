<html><header><meta charset="utf-8"><title>Twins接陳冠希棒玩遊戲</title></header><body><h1>Twins接陳冠希棒玩遊戲</h1><p>Twins昨日到清水灣以大使身份拍攝「亞洲遊戲展2011」的MV及宣傳照，適逢去年的代言人就是近日又爆慾照的陳冠希（Edison），與Edison曾拍淫照的鍾欣桐（阿嬌）即木無表情說：「唔知，年年都有唔同人做。」兩人更扮儍反問說：「乜唔係容祖兒（09年大使）咩？總之今年係我哋做。」<br>Twins表示有打機習慣，阿嬌就自言打機不叻，而阿Sa就曾相約古巨基打足球game，點知未到半場已輸7比0給基仔。至於為何兩人不以cosplay上陣，她們即說：「以前都成日扮鬼扮馬，今次主題曲MV想拍得靚啲同正經啲，一扮嘢就似細路。」此外，陳冠希昨日在自己的微博透露，他已離開溫哥華。<br>採訪：文國駿<br>攝影：陳順禎</p></body></html>