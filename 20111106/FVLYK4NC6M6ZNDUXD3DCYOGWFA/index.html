<html><header><meta charset="utf-8"><title>祖兒自嘲快將生仔</title></header><body><h1>祖兒自嘲快將生仔</h1><p>容祖兒、林欣彤及陳家樂等昨於清水灣片廠拍攝電影《DIVA》。穿7吋高踭鞋現身的祖兒，談到日前內地有報道指她跟何韻詩已於倫敦秘密結婚，她表示：「黐線！唔會！雜誌為博銷量真係無奇不有！我會保留追究權利，呢件事已超越我底線，如果下期話我生仔點算？總之佢哋好自為知，要自律！」<br>今次拍片出動大量私伙服飾的祖兒說，戲中不時會跟演其經理人的杜汶澤對罵，她說：「現實同Mani（霍汶希）就唔會，一係佢鬧我，一係我鬧佢，因為大家知對罵冇好結果！」同場的林欣彤早前被拍得與陳家樂拖手行街，林欣彤否認說：「戲內就係，我哋識咗唔係好耐！」家樂則說喜歡鄰家女孩，而林欣彤正是這類型，家樂笑指遲遲未追求林欣彤，是怕她的粉絲呷醋。<br>採訪、攝影：譚倩宜</p></body></html>