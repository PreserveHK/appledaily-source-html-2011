<html><header><meta charset="utf-8"><title>Akina港女十式綁宅男</title></header><body><h1>Akina港女十式綁宅男</h1><p>近日在《點解阿Sir係阿Sir》中有份飾演5C班同學角色、現職模特兒的蔡嘉寶（Akina）突然升呢，雖然只是大茄角色，但同樣被網友追捧起底，榮升高登討論區女神，成為近期熱門話題。</p><p>男友禁賣肉</p><p>21歲的Akina做了模特兒6年，曾拍攝平面廣告，早前與組合CAllStar拍攝「狂躁港女當街要男友擲電話」片段廣受關注，她與o靚模的差別是不賣弄性感，靠可愛嘴臉奪取網友歡心，最擅長做出招牌港女十式拍照表情，包括咬唇和嘟嘴等，嗲聲嗲氣配上嬌嗔身形，迷倒不少宅男，她說：「我冇呢個料子嘛，做咗6年模特兒，知道人哋比較鍾意我得意路線，擺甫士都係多年累積起來。」<br>Akina亦受到同行男友束縛，謝絕性感，她說：「同男友拍咗一年拖，每個男人都一樣，喜歡喺街上睇女仔着得靚，但唔會鍾意女友着得性感。」提到網民將她與樂瞳相比，Akina大方說：「我唔介意，劇入面佢飾演刁蠻、援交少女，但我哋相處時佢好nice。」</p><p>懶理閒言</p><p>Akina被網友惡批chok聲及大起底她中三輟學，但她一於少理：「我係中五畢業，清者自清，聲線方面我只係正常說話，拍廣告時可能會有改變，本身把聲係尖，冇辦法。」<br>撰文：卓寶花　攝影：陳俊強<br>服裝：ROXY
</p><p>港女影相指定甫士</p><p>自知身材平平的Akina不打算今年暑假出寫真，反以面孔出奇制勝。</p></body></html>