<html><header><meta charset="utf-8"><title>Sammi、古仔互窒為樂</title></header><body><h1>Sammi、古仔互窒為樂</h1><p>鄭秀文（Sammi）與古天樂前日最後一天在雲南香格里拉拍杜琪峯新戲《高海拔之戀II》，昨天改到昆明取景，前晚眾人出席慰勞宴。Sammi上台唱《月亮代表我的心》，她欲請古仔合唱，古仔不情願，Sammi問古仔：「你怕醜呀？」古仔答：「你玩我呀？」待Sammi唱完兩句，古仔即拍手大叫：「好，許志安！」</p><p>「追命林琴嗰首」</p><p>Sammi唱多兩句便忘詞，轉唱《小城故事》，古仔又大叫：「鄭秀文演唱會2011開始。」Sammi又忘詞便落台。後來大家舉杯暢飲，古仔幫Sammi頂酒。事後古仔表示自己非歌手不懂唱，Sammi說：「你出過唱片喎，乜嘢追命林琴嗰首呀。」古仔笑說：「你係我歌迷喎，咁都知。不如講吓牛脷飯啦。」Sammi表示全日拍喊戲致眼腫，又謂很期待與古仔再合作，但不知做甚麼好，古仔說：「乜都得，唔好肉蒲團就得。」Sammi說：「我身材冇資格。」<br>採訪、攝影：丁寧</p></body></html>