<html><header><meta charset="utf-8"><title>蘋果開倉：韋根「愛」拼才會贏 - 牽牛</title></header><body><h1>蘋果開倉：韋根「愛」拼才會贏 - 牽牛</h1><p>男女平等，呢個話題講咗幾百年都有；咁啱「+0姐」憑扮演武則天就當選咗最佳女主角，中華地區又真係有機會出現女性領導人，台灣民進黨決定咗派「English」做來年總統大選候選人，挑戰國民黨嘅「小馬哥」。<br>小弟對台灣政治唔多熟悉，唔知呢位民進黨鐵娘子有咩咁把炮，不過就覺得小馬哥好黑仔，上任後不時天災人禍，最近連觀光火車都不幸出軌，做成幾十人死傷。<br>不過台灣畀小弟印象都算幾大男人，要選民投畀一位女人做總統，等於要美國選民投畀一個黑人咁難，不過，奧巴馬都做咗總統啦！男女有平等，賭波就有平手，韋根對愛華頓開平手，韋根護級決心夠，值得支持。<br>牽牛<br><br>星期六27<br>韋根vs愛華頓<br>心水：韋根（平）<br>心得：韋根主場搶到分</p></body></html>