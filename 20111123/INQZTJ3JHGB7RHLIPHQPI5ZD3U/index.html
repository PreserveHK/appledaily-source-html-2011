<html><header><meta charset="utf-8"><title>冼國林：有鬧陳嘉桓</title></header><body><h1>冼國林：有鬧陳嘉桓</h1><p>陳嘉桓師傅兼經理人冼國林昨日接受商台電話訪問，他謂已跟嘉桓清楚了解事件經過，並將交由律師處理，他說：「睇相先知咁嚴重，我好震驚，今時今日都有咁嘅行為出現。」他又透露嘉桓為此哭了數天：「前晚（大前晚）我同佢通電話，佢都有喊，我都有鬧佢，不過真正要帶眼識人係佢。」</p><p>識功夫都冇用</p><p>問冼國林可認識陳浩民和馬德鐘？他說：「陳浩民我唔識，馬德鐘就食過兩次飯，仲好客氣叫我做師傅。」提到有關當事人以「好客」及「好小事」來淡化事件，問冼國林是否因此而更加採取行動？他說：「唔關事，佢點講都冇意思，大家有眼為證。」問到可有人致電冼國林求情？他聽後只「哈哈」來回應，他續說：「大家有眼睇，佢啱啱先19歲生日，演藝界要作出公平評論，我唔希望自己嘅仔女發生呢啲嘢。」<br>陳嘉桓曾表示自己懂詠春，足以對付菲律賓悍匪門多薩，但如今面對陳浩民和馬德鐘卻無力反抗，冼國林說：「好簡單，一個19歲嘅女仔未經歷過呢啲事，對住兩個大男人，舉目無親，喺橫店呢個地方，又未遇過狼，點訓練都冇用。」</p><p>開戲提攜後輩</p><p>現職國藝控股主席的冼國林，80年加入銀行工作，做過櫃面及客戶服務，非常好學的他後來考取了英國特許銀行學會的專業試，近年更自立門戶成立第一信用財務。17歲便學習詠春的他，09年投資開拍電影《葉問前傳》，提攜陳嘉桓之餘，更親授詠春，兩人情同父女。<br>採訪：黃曉妍</p></body></html>