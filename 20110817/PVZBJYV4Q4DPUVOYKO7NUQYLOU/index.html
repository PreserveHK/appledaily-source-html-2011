<html><header><meta charset="utf-8"><title>開心飛起1：黑夜豪放　索女露臍打擂台</title></header><body><h1>開心飛起1：黑夜豪放　索女露臍打擂台</h1><p>新鮮滾熱辣開放的BTS延線，從OnNut起新增5個車站。最初以為新支線有新嘢玩有新嘢食，誰知酒店職員話延線只連接新樓盤，附近無啖好食。不過，新延線非一無是處，去年執笠的SuanLum夜市以SiamParadise名稱捲土重來，誓要做得比以前更大更舒服，開業半年就有1,300間商舖加入。<br><br>記者、攝影：李鑒泉　<br>鳴謝：泰國政府旅遊局</p><p>鬼佬打泰拳　膝撞爆笑</p><p>SiamParadise驟眼看最不同的是門口增設酒吧區專門提供各類啤酒小食，而舞台亦搬到門前，由不同歌手接力上台表演，搭BTS一定睇到！雖然小食款式不比以前多，但場地擺放戶外木家具，舒適度遠勝從前的白膠椅。而以前經常找不到的泰拳擂台亦正式落戶夜市，星期三及星期六晚上7點起市集中庭位置便會築起擂台打泰拳，不過並非泰仔打泰拳，而是鬼佬打泰拳，由於他們的柔軟度不足，膝撞時效果爆笑。另外，還有女子組比賽，拳手個個省鏡。雖然白紙黑字寫到明話要收入場費，但唔買飛都可以行近擂台睇，免費就可以近距離睇泰拳，[!9FE9]企都抵！</p><p>a.SiamParadise<br>地址：2430SukhumvitRoad,Prakhanong<br>開放時間：下午6時至凌晨12時<br>交通：從BTSUdomSuk站下車沿SukhumvitRoad步行10分鐘</p><p>人狗齊裝身</p><p>點解件衫咁細件嘅？原來係畀狗仔着㗎。首次在市集開店的姊妹Honey及Phu，覺得市場無太多狗仔衫選擇，來來去去只得幾個品牌，索性自己開舖做設計，製作不同狗仔衣飾。如每月新款的狗仔頸圈，除太陽花外還有領帶可供選擇，可恨無煲呔款；一身拳手打扮的狗仔衫約賣$65。除衫仔外，店舖還有好多狗仔精品發售，例如狗頭造型的杯、瓶中狗電話繩同磁石貼等，還會跟其他設計師合作製作不少tee款，主人想同狗仔襯埋一套都仲得！</p><p>PETTALK<br>地址：ZoneCSoi19-20,Room287及312,SiamParadiseNightBazaar<br>營業時間：下午5時至凌晨12時</p><p>專收60's美國古董</p><p>古董有人當垃圾，亦有人當係寶，至少WORKSHOP老闆Chanchai認為，古董是記載歷史的橋樑。別看他年紀輕輕，原來已是半個收藏家，古董多到要開店售賣。小店玻璃櫥窗陳設着不同古董，店內佈局有如美國西部雜貨店一樣，收視率相當高。老闆話他鍾意美國文化，所以專搵當地六十年代有關的小擺設，有時更四圍搵二手古董，所以店內售賣的古董種類由開瓶器至扭蛋都有，其中幾個有半世紀歷史的鐵皮水壺，因貨主惜貨，故Steve交涉近半年才成功取得貨品，所以暫時不作售賣，看看有否真心買家才再決定。</p><p>WORKSHOP<br>地址：ShopB054,SiamParadiseNightBazaar<br>營業時間：下午4時至晚上11時</p><p>每月一款自家Tee</p><p>Sure主要賣自家設計，其tee所採用的棉料比同類型為好。講得一口流利英語的老闆Cheewit同哥哥二人開設Sure，由他負責設計，哥哥負責營運，旺到連Chatuchat都有分店，現時他們維持每月推出一款新圖案tee，鞋及袋款則不定期更新以吸引客人。不過他承認，SiamParadise開業畢竟半年，面積較以前大三分一，人流不能一下子追上SuanLum，但因BTS開通以後，應可吸引更多東主將店舖搬到這邊，屆時便有更多不同種類的貨品。</p><p>Sure<br>地址：ShopC066,SiamParadiseNightBazaar<br>營業時間：下午4時至凌晨12時</p><p>餓靚芝Van酸汁麪包粒</p><p>行到餓但又唔想食炒飯炒麪咁heavy？SiamParadiseNightBazaar門口就泊住部sharp爆粉紅色福士「餓靚芝」van，遠一遠都已經聞van仔飄出的麪包香。行埋一睇，發現單單是多士都已有十幾款，一於叫碟原味奶油多醫肚。店員一邊在車尾焗麪包一邊同客人傾偈，但麪包又出奇地唔燶至犀利。其他人大多叫麪包粒配酸汁一齊share食，單靠酸汁已令麪包惹味非常。另一必叫係奶茶，只因它是用煉奶冲的奶茶，小記試過覺得士多啤梨味較濃，就算食完多士都會嗒到果味。</p><p>LoveMilk<br>地址：SiamParadiseNightBazaar門口<br>營業時間：下午2時至凌晨12時</p><p>Disco睇騷唔願走</p><p>話明要感受曼谷夜生活，又點少得去當地人最愛的HollywoodAwards，呢間幾乎是全曼谷最大的disco，樓高兩層，幾千人入去都唔覺逼。入去前先要「科水」，$105包2杯酒精飲品，每晚11點後都有超少布女歌手一邊唱LadyGaga一邊跳辣身舞，又有catwalkshow，睇到大家血脈沸騰。雖然場內鬼妹不多，但有當地model補數，只要夠主動，即使唔識泰文都好快跟她們打成一片，去到凌晨2點關門時，大家都不捨得走，仲話要約出來飲飲食食，就係咁先好玩。</p><p>b.HollywoodAwards<br>地址：72/1Ratchadapisek8,HuayKwong,Bangkok<br>開放時間：晚上8時至凌晨2時<br>前往方法：乘MRT到CulturalCentre下車行5分鐘（中國大使館對面）</p><p>泰國人一向尊崇泰王普密蓬，經常出紀念鈔票，如2000年推出的50銖鈔票，便是紀念泰王和王后詩麗吉金婚50周年，鈔票背後是王后在婚禮期間接受王后祖母的祝福。</p><p>TravelMemo<br></p><p>持特區護照及BNO護照均免簽證。泰國駐港領事館：25216481<br><br>永安旅遊4日3夜自遊行套票，包泰國東方航空來回機票，入住3星級FXHotelMakkasan或住BanyanTree及半島酒店等，套票價$1,699起。查詢：29216288<br><br>220V，兩扁腳插座<br><br>1港元約兌3.84泰銖（文中價錢已折算港元）</p><p>下周天晴，24-34℃</p></body></html>