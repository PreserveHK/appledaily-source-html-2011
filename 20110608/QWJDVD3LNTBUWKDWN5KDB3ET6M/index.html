<html><header><meta charset="utf-8"><title>TVB晒冷　嘉穎舊愛甩底陳茵媺爆陳豪笑話女</title></header><body><h1>TVB晒冷　嘉穎舊愛甩底<br>陳茵媺爆陳豪笑話女</h1><p>無綫昨日舉行記者會招待廣告客戶，找來近百位花旦小生和藝員，嘉穎因舊愛周麗淇甩底而一身鬆晒。至於被本報踢爆撐枱腳的陳豪和陳茵媺（Aimee），陳豪因身在巴西不能出席，Aimee甜絲絲直認當日是首次約會，直言約會陸續有來。</p><p>近百無綫小生花旦和藝員昨日到圓方出席《TVBPOWER天際任飛翔》記者會，招待約200位廣告客戶，大部份藝員以紅、綠、藍三種顏色衣服出現，表現隆重，打頭陣現身的有鄭裕玲、薛家燕和關菊英，其他藝人包括黎耀祥、黃宗澤、吳卓羲、徐子珊、陳敏之、胡杏兒、陳法拉和郭晉安等。</p><p>避見Niki輕鬆</p><p>原先出席藝員名單上有鄭嘉穎的舊愛周麗淇（Niki），但最後女方甩底，嘉穎則以一身桃紅色西裝現身，可能因毋須和舊愛碰面，故他表現風騷，跟其他人有傾有講還大玩自拍，問到Niki甩底是否刻意避開跟他同場？嘉穎說：「我唔知，本身我唔知佢係咪嚟，我只係知自己要嚟。」有指他「甩難」時，嘉穎說：「點解咁講呀？我唔覺喎，見到都唔會尷尬，其實之前都遇過見到面，大家都有打招呼，男士要主動做呢啲基本嘢。」嘉穎又聲言絕不介意和Niki合照。</p><p>「佢好funny」</p><p>至於被踢爆日前和陳豪在黃金海岸撐枱腳的陳茵媺，昨日未有機會跟他同場，因陳豪飛往巴西拍特輯，但Aimee依然笑容滿面，問到和陳豪撐枱腳，她大方說：「好開心，佢講笑話，好funny。」會否再約會？Aimee直言會，並表示會再食多幾次飯，至於發展機會，Aimee說：「要食多幾次先知，未約實，不過約咗都唔會話你哋知。」Aimee透露原來當日是首次約會，她直言印象很舒服和開心，不過暫時不會給陳豪評分數。高層樂易玲則表示Niki因飛機延遲故未能出席。採訪：楊潔雯<br>攝影：陳俊強</p></body></html>