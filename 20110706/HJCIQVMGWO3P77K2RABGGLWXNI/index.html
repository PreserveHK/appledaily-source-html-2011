<html><header><meta charset="utf-8"><title>Fiona感謝網民加屎</title></header><body><h1>Fiona感謝網民加屎</h1><p>薛凱琪（Fiona）昨日到美孚接受訪問，對於新碟《AugustGirl》的獅子造型被網民惡搞，以電腦加工了一篤屎及改名為「屙緊屎女孩」，Fiona大讚網民有創意，她說：「我冇諗過August個諧音係屙緊屎，同埋好彩嗰嚿嘢係cute版，我成日覺得惡搞應該係喺我身上加啲嘢減啲嘢，而唔係加嚿嘢上去。」</p><p>「幫我做緊宣傳」</p><p>Fiona認為該網民應該很喜歡她，她說：「佢花咗咁多心思去幫我整張海報，其實係幫我做緊宣傳，到我出碟時，佢好應該買番張支持一下，真係好多謝佢。」但Fiona的發相中露出腰間肥肉，問她之前有否看清楚照片才發相？她說：「呢啲係花絮，如果花絮都要執相就唔叫花絮啦，我就係想畀最真一面大家睇。」<br>採訪、攝影：李珮洳</p></body></html>