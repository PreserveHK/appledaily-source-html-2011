<html><header><meta charset="utf-8"><title>趣趣地：費Sir大講風凉話</title></header><body><h1>趣趣地：費Sir大講風凉話</h1><p>曼聯作客2:1險勝西布朗，事後就大把嘢講，因為上半場曼聯後衞加利尼維利禁區內踢跌對方前鋒奧丹維治，球證就視若無睹。賽後費Sir（圖）就大講風凉話：「我都覺得應該判加利仔紅牌兼輸12碼，呢場波我都諗住輸埋㖭。」費Sir唔好開心住，先開紀錄嘅朗尼因足踝受傷可能休息兩星期，隨時「寃枉嚟，瘟疫去」。</p></body></html>