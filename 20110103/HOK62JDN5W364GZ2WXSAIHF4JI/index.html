<html><header><meta charset="utf-8"><title>Leanne大變髮　2011從頭嚟過</title></header><body><h1>Leanne大變髮　2011從頭嚟過</h1><p>新年新開始，想換個新Look，FromHeadToToe邊一部份最重要？首先梗係要換個新髮型啦！奈何頭髮易剪難留，長髮變短髮話咁易啫，但想由短變長，唔想乾等可以點？一直以招牌清爽短髮示人的陽光妹何思諺（Leanne），今日就示範以天然真髮駁髮轉Look，一日內由短變長轉造型。嘩！真係好似換衫咁快。<br><br>撰文：林風<br>攝影：譚盈傑（Model）、王文忠（Product）<br>Model：Leanne@Jamcast<br>Makeup：Diana@willmakeup</p><p>真髮易打理</p><p>唔好以為真髮增髮只是受脫髮困擾人士的專利，玩Style轉造型都VeryGood。Harvard的「全方位施髮技術」，選用100%天然真髮，比人工做的易打理，從未試過留長髮的Leanne都讚：「效果非常自然，好似係自己嘅頭髮一樣！」如Leanne以天然真髮駁髮21吋，加上剪髮及造型，大概需要$7,000。除了增加長度，亦都可以加髮片做成劉海，或在頭頂加重Volume，做出更豐盈的效果。真髮增髮，不是隨隨便便將頭髮接合，事前要先驗出本身頭髮的顏色，做出相近的效果，令駁髮和本身的頭髮顏色一致，就算係黑髮中混有白頭髮，都可以做出「黑白相間」的效果，唔會兩截色咁突兀。完成駁髮後，一般一個月都可以Keep住造型，視乎頭髮本身生長速度而定。</p><p>FullWig煥然一新</p><p>真亦假時假亦真，以天然真髮做的「假髮」（FullWig）比駁髮更方便，猶如換衫一樣，而且可以保持本身的髮型，啱晒不能隨便改變形象的人。無論長髮或短髮，用「DIY全頂式施髮」個Look即刻唔同晒！以天然頭髮做的FullWig，效果自然，完全看不出破綻，而且可漂可染，又可隨意修剪，好似Leanne咁將劉海剪成齊蔭玩One-length都得，平日爽朗形象，即刻變成CoolGirl。留意除下假髮後，要放在專用的架上，避免摺壓，先可以保持原形。</p><p>髮質法則</p><p>說到護理造型，既然係真髮，就可以當係一般頭髮打理、造型。保養髮質是靚的第一法則，所以滋養護髮一定要做到足！再配搭各種Stylingproduct，變髮話咁易！</p><p>熱能深層護理</p><p>乾性髮質頭髮睇落似枯草，又黃又乾嚇死人，要保持頭髮順滑健康，就要勤加護髮。KERASTASE熱感滋養系列以熱能深層護理，為頭髮提供養份。洗頭時以浴髮乳徹底清潔，再用護髮露深層護理，加上每周使用髮膜一次，就可以Keep住頭髮滋潤啦！</p><p>補充水份</p><p>透明質酸唔止可搽面，用來護髮，1g透明質酸就能鎖住6L水份！LUCIDO-L的透明質酸美髮系列更採用超微細透明質酸，滲透性極高為頭髮極速補水。洗髮後用美髮精華液，造型前用美髮噴霧，乾燥頭髮即時豐盈亮澤！最緊要係免冲洗，噴完可立刻出街，方便到暈。</p><p>環保滋養</p><p>TheBodyShopRainforest無負擔洗髮護髮系列採用符合生態環保標準的成份，不含防腐劑、色素等化學物質。其滋潤護髮膜含堅果油及FairTrade蜂蜜，乾性髮質一周用一次，頭髮質地可保柔軟。漂染髮質啱用光澤護髮噴霧，其山桑子精華和亞麻籽油成份，令頭髮亮澤不會分叉打結。</p><p>全日Keep靚型</p><p>花咁多時間、金錢駁一頭長髮，梗想Keep得住！唔想頭髮扁塌塌，用TRESemme24小時持久豐盈噴霧噴一噴髮根位就可保豐盈，加上持久造型噴霧帶出層次感，最後以造型固定噴霧做Finishing阻隔濕氣Keep住彈力，效果Keep到24小時！</p><p>Harvard（25263025）<br>KERASTASE（31801510）<br>LUCIDO-L（28052881）<br>TRESemme（26355951）<br>TheBodyShop（25426300）</p></body></html>