<html><header><meta charset="utf-8"><title>姜大偉否認李琳琳患癌</title></header><body><h1>姜大偉否認李琳琳患癌</h1><p>姜大偉近日被發現出入九龍法國醫院，有指他上月底到醫院探接受化療而留院的62歲太太李琳琳，據知李琳琳去年底驗身時發現患大腸癌，接受手術後令癌細胞擴散至淋巴，所以要進行為期半年的化療。<br>李琳琳上月中出席好友鄧光榮喪禮時，見她消瘦不少。有傳李琳琳的醫療費龐大，姜大偉稍後會返內地拍劇賺錢。</p><p>女婿證有錢</p><p>姜大偉昨在電話中否認太太患癌：「佢冇事，就出院，入院係每年例行檢查。」李琳琳女婿曹永廉昨在電視城拍廣告時說：「岳母大腸生瘜肉，我爹哋都試過，呢啲年紀，定期驗身好正常。」問李琳琳可會為報道不開心？曹說：「佢見慣，不過報道寫岳父撲水好肉酸，佢哋大把錢。」<br>採訪：葉雪</p></body></html>