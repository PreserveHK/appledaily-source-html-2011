<html><header><meta charset="utf-8"><title>CayenneSHybrid　大食王變環保救星</title></header><body><h1>CayenneSHybrid　大食王變環保救星</h1><p>高性能及豪華配件兼備的歐洲SUV，永遠不愁沒有捧場客，但大食王形象嚇怕不少人，怕乜？當然不是油費，而是被標籤成環保剋星！作為跑車專家的保時捷，積極拓展混能SUV，剛登陸的CayenneSHybrid，表現絕對不負眾望，叠米的SUV捧場客，又有新目標了！<br><br>記者：趙慧敏　<br>攝影：梁細權</p><p>保持越野外形</p><p>雖然第二代Cayenne早於去年已經在香港大賣，不過除了早前一次德國的試車活動後，一直未有機會再接觸，幸好今次代理再作安排，終於能夠與CayenneSHybrid在香港再次重逢。<br>如果以為CayenneSHybrid與燃油版外形會有所出入，今次可能會有點失望，因為混能版與燃油版外形如出一轍，只是車尾有鑲有CayenneSHybrid的字樣，以證身份。不過以SUV來說，Cayenne的外形絕對討得大部份Cayenne迷的歡心，車身兩邊外拋的輪拱，充滿肌肉的線條，保持越野的強悍氣勢外，亦帶點跑車的霸道味。不過講到最正之處，車廂反而更吸引我的眼球，與Panamera車廂相似度達九成，絕對達豪房氣派，不過當中亦不少細心設計似乎為SUV車形精心設計，包括座椅兩邊的扶手，預埋你隨時興起越野一番，都唔會拋到左搖右擺。</p><p>380匹馬力唔嘢小</p><p>不過既然開宗明義係混能車，點混法先至係重點！雖然CayenneSHybrid只採用3.0公升V6機械增壓引擎，較CayenneS採用V8偈稍低，但就可以釋出333匹馬力，加上一組47匹電動摩打，合共380匹馬力，令它成為Cayenne車系中，廢氣排放最低的一個型號，每公里的二氧化碳排放量只有193克，每100公里的耗油量更只需8.2公升，但依然保持0-100km/h只需6.5秒及最高時速達242km/h的爽快加速表現。</p><p>車廂倍覺寧靜</p><p>話明係新產品，今次CayenneSHybrid身上採用了不少嶄新技術，包括「HybridManager」系統管理，配合離合器的轉換，在60km/h之下可以關掉引擎，改用純電行駛，上山油電混能使用，但當落山時，以純電行駛速度，雖談不上爆炸力，不過就帶來車廂的寧靜，而且開住車都覺得為環保出咗一分力，駕駛樂趣當然加多倍。</p><p>電池沒電即着引擎</p><p>CayenneSHybrid既然抵港，又以SUV作招徠，當然首選香港山高路窄的飛鵝山作為試點，由於電馬達由起步已提供強大扭力，故此在低轉數時，完全感受到澎湃動力，完全沒有因為其重量達2公噸的龐大身軀而覺得吃力。不過最有趣還是一邊開車，一邊看着電池的運用，當儲電池處於低水平時，引擎便即時作出補充，且儲電速度頗快，不消數分鐘，原本只餘一半的電池便已叉滿，引擎即時停止叉電，絕對沒有半分浪費。
</p><p>PorscheCayenneSHybrid</p><p>引擎	2,995ccV6機械增壓<br>電摩打	47hp<br>馬力	380bhp/5,500rpm<br>扭力	580Nm/1,000rpm<br>傳動	8速TiptronicS自動波箱<br>售價	$1,371,000起<br>查詢	29262911（PorscheCentreHK）
</p></body></html>