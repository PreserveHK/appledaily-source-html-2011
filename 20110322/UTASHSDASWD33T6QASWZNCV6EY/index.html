<html><header><meta charset="utf-8"><title>曾志偉趕製賑災歌</title></header><body><h1>曾志偉趕製賑災歌</h1><p>曾志偉、鄭丹瑞和黃家禧昨日到會展出席邵氏在國際影視展內舉行的活動，同時宣佈今年將開拍七部電影，志偉則會擔任四部電影的監製，其中《江湖義》將會由黃宗澤做男主角。<br>談到香港演藝界為日本地震舉行的賑災騷進展，志偉說：「我哋先會錄咗首歌，歌詞係渡邊謙日前為災民朗讀國民作家宮澤賢治嘅詩作《不怕風雨》，搵咗鄧志偉同趙增熹作曲，我哋會用日文去唱呢首歌，中文版會由潘源良填詞，除咗預早派啲歌詞畀藝人之外，錄音當日仲會安排幾個日本朋友幫手。」志偉表示本周末會在港台舉行記者會，隨後開始錄歌，不少日本朋友知道此事均甚為感動，至於賑災騷則初擬於本月31日至下月2日其中一日在維園舉行。<br>採訪、攝影：何慧斯</p></body></html>