<html><header><meta charset="utf-8"><title>趣趣地：大哨獲邀4月廣州剪綵</title></header><body><h1>趣趣地：大哨獲邀4月廣州剪綵</h1><p>廣州恆大呢支中超升班馬，擴軍同宣傳手法一啲都唔慳，之前一口氣簽入張琳芃、馮瀟霆等國腳，8月更落實同皇馬友賽。4月2日中超就進行新一季開幕禮，地點係廣州天河體育館，賽會畀10萬人仔恆大主辦，恆大一於自己加碼1,000萬搞大佢，最近就傳出想搵「大哨」朗拿度（圖）做剪綵嘉賓，以大哨呢排冇嘢做，成事機會都好高。</p></body></html>