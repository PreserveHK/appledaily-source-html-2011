<html><header><meta charset="utf-8"><title>中環在線：中投派劉遵義　空降中芯 - 李華華</title></header><body><h1>中環在線：中投派劉遵義　空降中芯 - 李華華</h1><p>早排市場熱炒嘅「中投三寶」極速變成「煎釀三寶」，令好多跟中投隊尾嘅小散戶中伏，而三寶亦靜咗落嚟一段時間，噚日，其中一寶──中芯國際（981）就有新動作，委任咗中投子公司中投國際（香港）董事長劉遵義（圖）做非執行董事，即係曲線話畀大家知，中投響中芯呢鋪係玩長線！除咗劉教授，中芯仲委任咗上海華虹前要員張文義做獨立非執行董事㖭。話時話，喺66歲嘅劉教授同64歲嘅張文義加盟中芯後，加埋都係64歲嘅集團董事長江上舟同首席執行官王寧國，再加82歲嘅獨立非執董川西剛，華華敢講一句，中芯，肯定跑贏晒啲同業……如果計年齡嘅話！
</p></body></html>