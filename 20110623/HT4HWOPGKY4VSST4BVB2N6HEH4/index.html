<html><header><meta charset="utf-8"><title>趣趣地：韋舒亞終要仔又要乸</title></header><body><h1>趣趣地：韋舒亞終要仔又要乸</h1><p>「要仔唔要乸」似乎係賤男典範，阿仙奴嘅新星韋舒亞為咗唔想背負呢個罪名，最近終於同懷孕約6個月嘅女友羅倫（LaurenNeal）復合。英國《太陽報》仲影到，韋舒亞同女友到意大利撒丁島度假，男方仲好有愛心咁，輕撫女友腹部（圖），似同BB講hello，羅倫亦都好受落。羅倫預產期係10月，希望19歲嘅韋舒亞真係的起心肝做好爸爸同好丈夫。</p></body></html>