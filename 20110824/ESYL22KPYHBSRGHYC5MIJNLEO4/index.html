<html><header><meta charset="utf-8"><title>美食誘王菲做個唱嘉賓Eason新碟囡囡伴奏玩溫馨</title></header><body><h1>美食誘王菲做個唱嘉賓<br>Eason新碟囡囡伴奏玩溫馨</h1><p>陳奕迅昨日為慈善基金出任青年大使，與小朋友一齊又彈又唱，他自爆新碟有一首新歌由只得「小兒科」鋼琴級數的囡囡伴奏，作為兩父女間的回憶。他更直認以美食攻勢，希望打動王菲做他北京演唱會嘉賓。</p><p>陳奕迅（Eason）昨日趕回港，出席珠寶設計師張王幼倫成立的領賢慈善基金記招，以青年大使身份跟一對9歲及10歲兒童，在鋼琴伴奏下獻唱《明年今日》，台下出席的有徐子淇老公李家誠、林建岳和兒子林孝賢等，徐子淇誕下千億B後，下月搞百日宴，但李家誠未有接受訪問就離開。</p><p>定目標多練習</p><p>Eason指七歲囡囡陳康堤也有學鋼琴，但只有一級，暫時仍是小兒科，但新碟會有一首歌由女兒伴奏，他說：「係我同囡囡一齊嘅回憶，有個目標吸引佢練習多啲。」新歌由岑建勳女兒岑寧兒作曲、作詞，Eason暫笑稱叫「BB歌」，他說：「佢同我一樣，都係心散啲，所以想佢練習多啲，我都想佢學業為重。」<br>Eason又指女兒沒酬勞，會否買靚衫作獎勵？Eason說：「唔使，太多喇，夠喇。佢有份入陳奕迅錄音室已經係（酬勞），佢覺得好得意。」他指現時小孩聰明又多外界吸引，不可以困住學習，應該讓她們多學、多闖，出外開眼界。</p><p>寸霆鋒霸版位</p><p>提到謝霆鋒和張栢芝共同發表離婚聲明，Eason搞笑謂叫霆鋒爆料先出聲：「霸晒啲版位，我都好努力想爭取個C1。」又笑指霆鋒是「內地同胞」，兩人很少見面。至於有傳他想請王菲做北京演唱會嘉賓，Eason就直說：「未confirm㗎，我好有誠意，不過都只能帶啲佢鍾意食嘅嘢，或者SMS、微博嚟打動佢。」<br>採訪、攝影：梁錦雯</p></body></html>