<html><header><meta charset="utf-8"><title>六嬸掃參茸海味　六叔進補</title></header><body><h1>六嬸掃參茸海味　六叔進補</h1><p>六叔邵逸夫年屆103歲高齡，身體依然壯健，原來除了勤練氣功外，更多得六嬸方逸華多年來的愛心湯水和補品滋潤。前日傍晚，六嬸偕六叔到上環買參茸海味，一向精打細算的六嬸狂掃花膠元貝，就算是優惠價海味也要逐包揀過度過，果然是精明消費者。</p><p>六叔邵逸夫與六嬸方逸華結婚多年經常出雙入對，繼上周一結伴逛又一城後，前日六叔又偕六嬸出動，不過六叔今次未有乘坐慣常出入的福祉車，而是改搭六嬸的七人車外出，同行還有六嬸胞妹等親友。</p><p>六叔留守車內</p><p>前日傍晚6時許，六嬸偕六叔乘車抵達上環文咸西街，戴上冷帽和頸巾的六叔留守車內等候，六嬸則偕胞妹急急腳走到一間名為百成堂的參茸海味掃貨。六嬸一入舖頭即獲店員熱情招呼，看來她是熟客。之後六嬸拿起擺放門口位置的日本北海道元貝，一斤一包，每包優惠價579港元，六嬸將多包元貝攤放櫃面逐包逐包仔細研究，之後又問胞妹意見，揀完元貝再揀花膠和淮山等，短短10分鐘已買了兩大袋參茸海味。</p><p>戰利品兩大袋</p><p>六嬸負責畀錢，其胞妹則為她孭住兩大袋戰利品。記者問六嬸是否買參茸海味親自煲湯給六叔飲時，她只笑笑口未有回答，然後急急腳偕胞妹登上七人車離開。　<br>採訪：楊浩賢、朱志聰</p></body></html>