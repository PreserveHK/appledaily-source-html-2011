<html><header><meta charset="utf-8"><title>天華醒獅傷眼當攞彩熊黛林晒命　城城唔嗌交</title></header><body><h1>天華醒獅傷眼當攞彩<br>熊黛林晒命　城城唔嗌交</h1><p>熊黛林前晚在銅鑼灣出席活動，展示價值約15萬的水晶長靴，明艷照人，更不忘大晒幸福，暗示與郭富城拍拖多年從未嗌交，認真羨煞旁人。近期紅爆的Laughing哥謝天華，前晚卻不慎被醒獅撞頭，當場弄爆左眼角，Laughing哥果然鴻運當頭。</p><p>熊黛林、謝天華及張燊悅等前晚在銅鑼灣利園，出席米蘭鞋履品牌MassimoBonini全球首間概念店開幕，熊黛林特別演繹曾與麥當娜（Madonna）、LadyGaGa合作的FrancescoScognamiglio所設計的名貴水晶長靴，價值約15萬元。熊黛林透露這款鞋全球只得一黑一白兩對，美國女歌手Beyonce之後會在演唱會穿另一對鞋，她笑說：「快過佢着真係開心。」她稱這對鞋有少許重，自己不捨得行和不敢坐，怕整壞閃石會好肉赤。</p><p>自爆淺酌狂嘔</p><p>提到近日羅仲謙被指打女友傅穎，問熊黛林與郭富城嗌交時會否動手？她說：「點解會扯到佢，佢好gentleman。」城城是否不會打人？她說：「唔會，佢好有禮貌，脾氣好好。」是否嗌交都會讓你？她不忘晒命說：「點會嗌交，唔會啦，無啦啦唔會鬧交。」<br>問到是否與城城拍拖多年從未鬧過交？熊黛林即扮儍扯開話題：「乜呀，唔知呀，呢排我身體唔好，前幾日見朋友飲咗少少酒，嘔咗幾日，今日都有少少唔舒服，噚日公司嘅遊船河都去唔到。」城城這幾天有否照顧她？她說：「我自己一個閉關修練，邊度都去唔到。」那城城可有心痛？她說：「我自己心痛多啲，難得放假去唔到公司船河。」早前被指與城城同居試婚的她，前晚再強調現時單身，將來結婚一定會認。</p><p>「希望鴻運當頭」</p><p>Laughing哥謝天華主演的無綫新劇《潛行狙擊》近日熱播，紅爆的Laughing前晚卻不慎被醒獅獅頭撞傷左眼角，Laughing哥笑說：「我唔介意，係咪好運先兆，希望鴻運當頭啦。」近日有指天華與太太為生仔而爭拗，天華稱已在微博宣洩不滿，並說報道是百分百炒作及毫無根據，作為丈夫和男人要保護家人。天華坦言與太太有傾過生小朋友，但現時仍享受二人世界。<br>採訪：溫敏芝攝影：林德雄</p></body></html>