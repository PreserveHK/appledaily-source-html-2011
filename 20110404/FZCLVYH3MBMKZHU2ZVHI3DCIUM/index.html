<html><header><meta charset="utf-8"><title>中環在線：聯博亞洲新帥　煮嘢食夠耍家 - 李華華</title></header><body><h1>中環在線：聯博亞洲新帥　煮嘢食夠耍家 - 李華華</h1><p>AjaiM.Kaul（圖）身為聯博新任亞洲（日本除外）CEO，管錢能力自然毋庸置疑，但勢估唔到煮嘢食都咁耍家，唔單止盡得佢母親大人嘅真傳，仲憑住幾款撚手小菜贏得美人歸㖭！<br>Ajai話，讀大學嘅時候，媽咪辛辛苦苦將幾十年嚟嘅入廚心得同秘訣，寫晒落本簿，然後送畀佢，希望佢喺讀大學嘅日子識得煮嘢食，唔會餓親。<br>呢本家傳食譜有30幾款家鄉菜，全部都係Ajai細個嗰陣最鍾意食嘅餸菜，Ajai話，呢本食譜簡直就係佢嘅秘笈，每次煮嘢食只要打開睇一睇，所有問題就唔再係問題；佢同太太第一次約會成功，都係全靠呢本食譜咋！</p></body></html>