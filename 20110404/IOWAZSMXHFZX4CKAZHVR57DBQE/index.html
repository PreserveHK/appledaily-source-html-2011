<html><header><meta charset="utf-8"><title>3D肉蒲團搵潘霜霜接棒</title></header><body><h1>3D肉蒲團搵潘霜霜接棒</h1><p>《3D肉蒲團之極樂寶鑑》下周才上畫打劫宅男荷包，該片監製蕭定一有見電影賣埠理想已封蝕本門，他立即籌拍續集，女主角揀定成功打爛無綫至chok小生林峯齋缽的浙江小舒淇潘霜霜，再夥拍日本AV女優蒼井空，炮製中日導彈炸宅男。</p><p>蕭若元和蕭定一去年食腦籌拍全球首部3D情慾片《3D肉蒲團之極樂寶鑑》，由開拍到下周四上映一直哄動，該片近日開始預售門票，成績斐然，蕭定一早前率領男女主角雷凱欣和葉山豪出埠宣傳，吸引不少歐美片商買片，雖然內地被禁，但有指內地旅行社會包團帶同胞來港入場睇戲。斥資約3,000萬港元炮製的《3D肉》片，未上畫已封蝕本門，難怪蕭定一近日已着手籌拍續集，女主角意屬「霜峯戀」大贏家、36D巨胸潘霜霜，夥拍AV杏兒、36G咪咪蒼井空，實行打場中日友誼波。</p><p>蒼井空拍代表作</p><p>為了食住這氣勢，蕭定一計劃今年8月開拍續集，當中不僅製作費加碼至4,000萬，連劇情的噴血程度也三級跳。<br>女主角方面，蕭定一直認人選方面已心中有數，據知他看中近日連番流出慾照，啜爆林峯的舊愛潘霜霜，他昨在電話說：「呢排好多男仔同我講，佢哋話好想睇潘霜霜，猛讚佢好索，除咗佢之外，我又睇中日本AV女優蒼井空，我發覺佢仲未拍到一部代表作，好希望同佢合作，畀佢發揮嘅機會，我留意到佢喺內地巿場反應都唔錯，另一名日本AV女優Rio都好靚。」<br>蕭定一又說：「我再會喺《3D肉蒲團》入面四名女主角中揀一個留低，邊個有呢個機會仲係未知之數，要睇套戲上咗觀眾反應先決定。」</p><p>招募山寨版林峯</p><p>慾照風波後一直潛水的潘霜霜，早前透露要照顧身在病榻的爺爺，加上負面新聞不絕，令她壓力大增。蕭定一說：「我唔理佢啲私生活，我已搵人聯絡緊佢，佢拍我部戲，坦白講對大家都有幫助。」潘霜霜孭飛，男主角會否刻意挑貌似林峯的演員？蕭定一大玩噱頭說：「我唔介意公開招募個山寨版chok樣林峯。」吸取拍攝《3D肉蒲團》的經驗，蕭定一說：「續集我哋考慮出埠拍，或者去台灣外景，想畀多啲新嘢觀眾睇。」<br>此外，《3D肉蒲團》中孭飛的日本AV女優原紗央莉和周防雪子大後日來港，翌日會合近日盛傳失蹤的內地女星藍燕，齊為新片造勢。<br>與蕭若元反面的舊愛白韻琴有興趣看《3D肉蒲團》，她昨在電話說：「我都好奇蕭生到底拍啲乜，葫蘆裏賣乜嘢藥，冇人畀飛我，要畀錢入場就唔睇喇。」白姐姐有意偕謝偉俊入場，她說：「血氣方剛對性有衝動嘅男人都會鍾意睇。」36F導彈的雷凱欣戲中倒奶連場，白姐姐不屑說：「淨係識用個波彈掟人，我唔鍾意睇『大波怪』，我覺得純情嘅波姬小絲養眼啲。」<br>採訪：比華利</p></body></html>