<html><header><meta charset="utf-8"><title>我有Feel：600W電磁爐　蒸燉奶最滑</title></header><body><h1>我有Feel：600W電磁爐　蒸燉奶最滑</h1><p>屋企人鍾意食甜品，最常整蛋白燉奶，不過屋企只得電磁爐，同煤氣爐嘅火候時間完全兩回事。好似燉奶，食譜話慢火蒸10分鐘，照跟！但個奶仍然水汪汪，經過多次測試，發現600W火候蒸15分鐘最好。個人係用5隻蛋白、2盒細鮮奶、4湯匙糖，將奶加糖煮暖後，落拂勻蛋白再拂，過篩後蒸15分鐘，跟住冚蓋焗5分鐘，有得食！</p></body></html>