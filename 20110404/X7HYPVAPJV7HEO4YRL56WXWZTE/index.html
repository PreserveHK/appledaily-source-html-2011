<html><header><meta charset="utf-8"><title>隔牆有耳：跑到抽筋　單仲偕輸畀副局 - 李八方</title></header><body><h1>隔牆有耳：跑到抽筋　單仲偕輸畀副局 - 李八方</h1><p>踏入第10年嘅「無國界醫生」野外定向噚日喺坪洲舉行，破紀錄有2,500人參加，包括副局長邱誠武、政治助理徐英偉同楊哲安以及特首辦特別助理陳岳鵬組成嘅「政能量」，以及民主黨、民建聯同自由黨嘅團隊。單仲偕同曾鈺成係呢個活動嘅「常客」，賽前被睇高一線，點知結果出乎意料，三大黨竟然喺名人賽三甲不入，反而一班副局同政助就威番次，攞到第二名。<br>孭住阿仔個行山背囊參賽嘅單仲偕賽後檢討，可能因為一開波出盡力，最尾腳抽筋影響成績。曾鈺成不計成敗，反而好多謝李柱銘近年冇參加，令佢攞到「最老」參賽者嘅頭銜。活動最終籌到320萬港幣，成績理想。
</p></body></html>