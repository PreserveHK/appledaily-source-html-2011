<html><header><meta charset="utf-8"><title>不滿Fans座位比秋官差阿姐扯火慶功早走</title></header><body><h1>不滿Fans座位比秋官差<br>阿姐扯火慶功早走</h1><p>鄭少秋、汪明荃（阿姐）和喜多郎前晚完成三場紅館演唱會，阿姐為其fans座位不及秋官fans的座位靚而不快。雖然她在台上表示當全場人都是她的歌迷，又做完所有慶功儀式，但她不做訪問、不通知大會便悄悄走人，可見她確實不快。</p><p>鄭少秋、汪明荃和喜多郎合作三場「創世紀心連心演唱會」前晚在紅館結束，除薛家燕和楊千嬅外，趙世曾偕女伴欣賞，其舊情人姚煒與賭王四太梁安琪也捧場。喜多郎以英語感謝香港人為日本舉辦賑災音樂會，並堅信日本人會慢慢復原。<br>演出雖成功，但阿姐相當不快，皆因三場演唱會中，秋官的fans都坐在台前正中位置，但阿姐fans的座位只在側邊的後排，前晚阿姐說：「今日有啲感觸，點解fans要分黨派？唔可以互相幫忙？」她對着秋官fans說：「你哋啲飛老闆分畀你哋中間位係好靚，有時啲嘢唔到我控制，我以為咁多年後fans可以互相支持，多謝你哋咁有風度，希望今晚得到秋官fans嘅支持，我當全場人都係我fans。」觀眾即拍手附和。</p><p>婉拒訪問</p><p>事後阿姐由羅家英陪同出席慶功，做完儀式才在大會不知情下離場，其間問她怎不受訪，她說：「我好攰要休息。」她與fans合照後才上車回家。後來秋官得悉阿姐已走，錯愕說：「佢唔講嘢，我都唔敢講，我都唔做喇。」幾經要求他才繼續訪問，知否阿姐呷醋？秋官說：「你哋激嬲佢？」後聞得是座位問題，秋官否認為fans安排買票，他說：「可能佢哋早買飛，邊有話霸就霸，等我了解吓先。」<br>秋官謂阿姐沒向他投訴，並說：「佢見我不知幾開心，好風騷。」負責人丘亞葵說：「第一晚唱完阿姐有問點解fans啲飛咁後，我都要了解吓。Fans好神通廣大，犀利到啲飛靚過贊助啲飛，如果真係我哋錯，會道歉。」談到鄧光榮去世，秋官說：「有聽到，好難過。」有指欣宜為他與鄧光榮反目及相關恩怨，他板着臉說：「唔回應。」<br>採訪：王連連　攝影：陳順禎</p></body></html>