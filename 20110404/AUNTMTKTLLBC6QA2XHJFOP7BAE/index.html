<html><header><meta charset="utf-8"><title>被指做假賬范浩揚擬告康橋教育</title></header><body><h1>被指做假賬<br>范浩揚擬告康橋教育</h1><p>【本報訊】補習天王范浩揚（K.Oten）是非不斷，其合作夥伴康橋教育日前發表聲明，暫停范浩揚及其英文團隊的所有課程，並列舉八項原因，包括范浩揚做假賬、盜取導師合約。范及其前妻吳嘉欣（CherlotteNg）昨發表聲明反擊，指八點均非事實，屬嚴重誹謗，他們將採取法律行動控告康橋教育，又爆料指對方曾威脅及賄賂其團隊。康橋發言人回應指毋須多講，「咪擺上法庭度，睇吓個官點判」。</p><p>稱收恐嚇信威脅</p><p>范浩揚昨在其facebook網頁上載聲明，表明入稟高等法院控告康橋管理層，更指集團總裁陸艾齡上月15日曾以恐嚇信威脅及賄賂其團隊。吳嘉欣稱，由於進入法律程序，不便透露詳情，只表示恐嚇信內容威脅到團隊人身安全。她強調與康橋合作一直相安無事，「有潛在問題，但係唔覺得佢要用失實嘅事誹謗我哋」。她指，已安排學生到其他合作夥伴學校上課，最快明天會有時間表。<br>康橋發言人回應稱，已報警求助，誰是誰非留待法庭判決。但強調對方部份言論失實，「范生喺facebook話我哋私下取消佢嘅課程，事實上係佢自己上堂公佈，噚日同今日佢嘅團隊亦都曠課」。他續稱，若學生決定退學，會盡快安排退款，「報佢嘅學生數目唔夠一百個，我哋絕對賠到」。<br>范浩揚近年不斷惹官司，06年被英皇入稟指他違約，去年遭頒令破產，又懷疑與一宗盜印考試局試題有關。</p></body></html>