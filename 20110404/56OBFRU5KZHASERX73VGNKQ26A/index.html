<html><header><meta charset="utf-8"><title>PSP×Play天價登陸　球迷：手細玩着數</title></header><body><h1>PSP×Play天價登陸　球迷：手細玩着數</h1><p>同我鬥波？不如挑機好過！講緊係首部獲得Playstation認證嘅XperiaPlay！經多次曝光，日前正式以天價、接近五千蚊登陸香港，Game迷更親試用PS手掣玩Android版《FIFA10》嘅感覺，玩落同PSP有乜分別？佢竟然話：手細打機着數啲囉！<br><br>記者：陳國輝<br>攝影：林栢鈞<br>Model：KiKo@Zmodel</p><p>PSP手掣移植</p><p>打機叻唔叻，同手形大小有乜關係先？機迷阿康話，XperiaPlay手感雖然貼近PSP，但兩者體積分別都幾大：「以Play四粒PS掣為例，設計距離好近，玩《FIFA10》、《BruceLee》呢類動作遊戲，容易㩒錯，手細嘅玩家會較易適應。」但最大意見原來係Analog設計：「佢模仿PS手掣概念係好，但玩格鬥Game時，對TouchPad感應有啲問題，有時需要縮一縮手、再放番落去，佢先有反應！」
</p><p>得一款PSone遊戲</p><p>賣點係玩到PSone遊戲，不過拆盒一睇，僅發現一款96年經典作《蠱惑狼》！其他遊戲幾時有？唔知！只見PlayStationpocket介面上出現「ComingSoon」字句，惟有繼續等吓。<br>不過買定機都唔使愁，事關XperiaPlay還提供Android版PS專用遊戲，例如內置《FIFA10》、《TheSims3》以及《StarBattalionHD》等，到今個月SonyEricssonChannel正式啟動，仲有80幾款等你單撈。</p><p>跟機Games速試</p><p>DetailsSnap</p><p>Gamer有Say
</p><p>Profile</p><p>系統：Android2.3<br>處理器：1GHz<br>制式：WCDMA/GSM四頻<br>體積：119×62×16mm<br>重量：175g<br>屏幕：4"FWVGA觸屏<br>主要功能：510萬像素相機、自動對焦、送8GBmicroSD、3.5mm音頻插孔<br>顏色：黑、白<br>查詢：SonyEricsson（82038863）</p></body></html>