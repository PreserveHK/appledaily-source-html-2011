<html><header><meta charset="utf-8"><title>相隔19年重溫愛情故事張智霖拖許秋怡　靚靚打氣</title></header><body><h1>相隔19年重溫愛情故事<br>張智霖拖許秋怡　靚靚打氣</h1><p>張智霖（Chilam）當年和許秋怡因合唱《現代愛情故事》而撻着，後來因袁詠儀（靚靚）出現令他們分手，更傳出Chilam和秋怡反目再見不是朋友。前晚Chilam和秋怡相隔19年同台合唱，經典重現，難得是他們各自的另一半靚靚和王書麒都在台下打氣和唱，一切恩怨皆煙消雲散。</p><p>一連兩場「張智霖我係外星人演唱會」前晚在紅館完成，人緣甚佳的張智霖獲大批好友撐場，包括邱淑貞和沈嘉偉、草蜢、余文樂、上山詩納、歐陽震華、胡杏兒及伍詠薇和老公等，郭富城和張栢芝則上台合唱助陣，不過Chilam舊愛許秋怡現身台上才是高潮所在。</p><p>60歲影婚紗相</p><p>相隔19年，Chilam請來秋怡做嘉賓合唱《現》曲，兩人不避嫌拖手攬腰及擁抱，最難得是兩人的另一半靚靚及王書麒皆在台下打氣，靚靚更跟着和唱。唱畢秋怡說：「19年冇見，你依然咁靚仔，祝你可以繼續加場。」Chilam聞言表示：「好耐冇見，多謝晒。」Chilam與秋怡已各有家庭，如今更同台合唱，相信以往的恩怨將隨之而消散。<br>Chilam又在台上向靚靚發表愛的宣言，他說兩人的戀情當年不被看好，經常被問何時分手，Chilam說：「因為自己年少氣盛，結果我同佢結婚時冇盛大擺酒，連婚紗相都冇影，我覺得對佢有虧欠。家我約定你60歲時一齊影婚紗相。」說畢他唱出《末響妻》，此時Chilam跟台下的靚靚一同淚流滿面。<br>Chilam續說：「老婆甲狀腺有少少問題，但佢依然陪我跑步，好支持我，我要話佢知，生老病死都會同你一齊。」安哥時Chilam唱《祝君好》再流下男兒淚。Chilam慶功時說發表愛的宣言是有感而發，提到靚靚的甲狀腺毛病，Chilam說她已康復中，問會否影響造人計劃？他表示絕不會。<br>採訪：何慧斯　攝影：仇志德</p></body></html>