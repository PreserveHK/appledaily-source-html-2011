<html><header><meta charset="utf-8"><title>夠Car事2：神奇G驅　骨骼精壯</title></header><body><h1>夠Car事2：神奇G驅　骨骼精壯</h1><p>廿二年蝸居配備逐一數<br>環遊世界會到達好多落後國家，你唔留守喺架車旁邊，回來時可能俾人偷清光。正因如此，G驅蝸居的配備應有盡有，究竟內藏甚麼法寶？</p><p>分享深刻經歷</p><p>整個環遊世界計劃，Holtorf打算走遍205個國家，今次途經香港後去澳門、中國及日本，甚至完全封閉的北韓都得到批文進入，最後經非洲返終點站德國。熱愛攝影的他，多年來拍下不少珍貴相片，現跟大家分享之餘，他亦暢談多年來的深刻經歷。</p><p>最喜歡國家　澳洲</p><p>大部份人都愛陽光與海灘，Holtorf夫婦亦不例外，但仲要加上夠安全，「我同太太最喜歡澳洲，風景靚、天氣好、人又友善，最重要係呢個國家畀到我哋好大安全感。除咗澳洲人好肯幫人之外，即使我哋揸車去到邊，隨時停低露宿都會感覺好安全、好舒服。」</p><p>最壯觀靚景　南美洲</p><p>有好多大自然景象都令人一世難忘，位於南美洲玻利維亞的鹽湖確實壯觀，「唔好以為地下嗰啲係沙呀，其實全部係鹽，一望無際，實在好誇張！好靚！烏龍尼鹽湖SalardeUyuni係世界上最大嘅鹽湖。」兩口子坐喺鹽湖上曬日光，溫馨又浪漫。</p><p>考考大家眼力</p><p>Holtorf的作品十分精采，實在好值得同大家分享，大家齊齊欣賞世界各地美景的同時，亦考考大家眼力。其實以下每張相都有300GD出現，你又搵唔搵到它呢？不過唔好太興奮，搵到晒都無獎o架！</p><p>經典多年不變面</p><p>平治GClass的實力有幾強，Holtorf親身證實了。由當初打造一部最高性能的OffRoad車，發展到後期大受各國軍隊歡迎作為軍車。30年來，GClass變化不算大，相比當年的300GD與現在的G300CDI，面貌及外形都差唔多。GClass憑多年不變的粗獷車外形及耐用實用，樹立了獨特經典形象。</p><p>去年正式引入</p><p>香港近十年來都買唔到G300，直至去年代理才正式引入新一代G300CDIStationWagon，皆因右軚版停產多年，慶幸澳洲軍隊向平治買了3,000架，才令右軚版生產線重開。Raw味十足的G300CDI，配備與軍車一樣。新一代的柴油引擎更漸趨環保，耗油量只需11.7L/100km，加上符合歐盟5型的排放標準，更可獲政府稅務減免優惠。</p><p>GClass歷史</p><p>‧1973年4月以木製模型展示平治第一部越野概念車。<br><br>‧1974-1975年逐步研發驅動器及測試，建設生產線。<br><br>‧1979年第一次於法國南部向新聞界發佈GClass模型。<br><br>‧1981年第一次推出小改款，加入自動變速波箱及冷氣等配備，新增車身顏色等。<br><br>‧1982年以230GE機械燃油噴注引擎取代化油器。<br><br>‧1983-1991年推陳出新了多個系列及型號，由460系列演變成463系列。<br><br>‧1992年開始於希臘生產，同年發佈350GDTURBODIESEL，第十萬部GClass誕生。<br><br>‧1997年發表第一部GClass開篷，同年首次配上V6引擎。<br><br>‧1999年生產了400部G500作為慶祝20周年的特別版，同年G55AMG登場。</p><p>G300CDIStationWagon
</p><p>引擎：2,987ccV6柴油<br>馬力：185hp/3,800rpm<br>扭力：400Nm/1,600-2,600rpm<br>傳動：五前速自動波<br>售價：$680,000<br>查詢：28957339（仁孚行）</p></body></html>