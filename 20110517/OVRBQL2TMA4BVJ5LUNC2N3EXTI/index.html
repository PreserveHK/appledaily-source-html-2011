<html><header><meta charset="utf-8"><title>籃FUN籃解：李華士續約寸爆主席</title></header><body><h1>籃FUN籃解：李華士續約寸爆主席</h1><p>塞爾特人喺今季季後賽4強就out咗，教練李華士（圖）喺成功續約5年後，就即時狂數球隊安排出錯，話球隊當初唔應該交易中鋒柏堅斯，又話信錯咗隊醫，話奧尼爾傷勢唔嚴重等等，搞到綠軍喺季後賽鬥熱火時內線幾乎冇人用。李華士咁㷫，睇嚟都係寸主席安治，佢當然唔係想講番邊個做錯，而係要畀壓力安治喺夏季組軍嗰時落力啲，唔係綠軍點樣捲土重來呀！</p></body></html>