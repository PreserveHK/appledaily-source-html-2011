<html><header><meta charset="utf-8"><title>中環在線：米蘭站上市　林賽盈買袋唔買股 - 李華華</title></header><body><h1>中環在線：米蘭站上市　林賽盈買袋唔買股 - 李華華</h1><p>僑豐期貨董事總經理林賽盈，最近個名成日同藝員佘詩曼「糾纏」一齊，人哋家事華華唔方便問，但投資界焦點新股米蘭站（1150）買唔買得過，華華就問過佢。林賽盈話，自己冇認購米蘭站，但就有幫襯過。</p><p>話說半年前，林賽盈喺Hermès專門店睇中咗個藍色Birkin，標價6萬蚊。不過，Hermès嘅袋唔係有錢就買到，顧客要喺長長嘅等候名單排隊，起碼等兩年先有貨，結果林賽盈冇等。點知有日佢喺米蘭站見到同款藍色Birkin，標價10萬，佢二話不說即買。<br>Hermès袋即使二手都有價有市，雖然林賽盈冇諗住賣咗個Birkin，但最近行過米蘭站，見到同款袋家陣已經升值至12萬。</p></body></html>