<html><header><meta charset="utf-8"><title>紅粉專機　濺水照Work</title></header><body><h1>紅粉專機　濺水照Work</h1><p>想要成為女士們心目中嘅Dream級Notebook，除咗要學FujitsuLifeBookLH531一樣，有個內外一致嘅紅粉機身之外，仲要夠體貼。佢有個防滲漏鍵盤，唔覺意濺濕電腦都唔驚，一邊嘆茶，一邊用電腦都用得放心！<br><br>記者：許福合<br>攝影：陳陶鈞<br>Model：ChristieYuen＠PureModels</p><p>內外皆粉紅</p><p>叫得佢做女士專用機，好自然賣相要入得眼，這部LH531機身顏色最搶鏡，除咗常見嘅黑同紅外，粉紅色版外形夠晒青春突出。機身內外都被粉紅色包圍，甚至連鍵盤都係粉紅，除咗啱女士們襯靚衫外，同人撞機嘅機會都少咗！至於重量，以14.1吋屏幕機種來講，重2.1kg，都唔算過份，再考慮到在戶外使用都一樣咁靚嘅SuperFine屏幕及靚聲喇叭，在工作之餘，都可以煲劇聽歌，計落又幾實用。</p><p>做足安全功夫</p><p>安全措施做足，亦係LH531特色之一，尤其好似我咁喜歡嘆住茶工作，用電腦時就可以用得安心。事關粉紅色鍵盤除咗夠香艷之外，仲具備防滲漏設計，原理是在鍵盤下面裝上底盤，偶然失手倒瀉茶水，都有時間將水抹走，唔使擔心電腦因為一場「水災」，陷入停工狀態。<br>LH531規格上屬於中高檔之選，Corei5-2410M處理器，配4GBDDR3記憶體，留意顯示卡係用有Optimus技術嘅GeForce410M，可以在內置顯示之間自動切換，幫用家慳番唔少電。跟機6Cell電可以玩到6.5個鐘，14吋機中都算唔錯。
</p><p>實用軟件
</p><p>ProductSnapshot
</p><p>Profile</p><p>FujitsuLifeBookLH531<br>處理器：IntelCorei5-2410M（2.30GHz）<br>記憶體：4GBDDR3<br>屏幕：14吋SuperFineLED<br>硬碟：500GB<br>顯示卡：NVIDIAGeForce410M<br>光碟機：雙層DVDSuperMulti<br>作業系統：Windows7HomePremium64-bit<br>體積：335mm×240mm×35.4mm<br>重量：2.1kg<br>查詢：Fujitsu（31012898）</p></body></html>