<html><header><meta charset="utf-8"><title>育嬰教室：消毒奶樽一味靠蒸</title></header><body><h1>育嬰教室：消毒奶樽一味靠蒸</h1><p>BB身嬌肉貴，奶樽要絕對清潔。阿媽的年代會用滾水烚奶樽，但每次要燒一大鍋水未免麻煩。現時消毒奶煲已成為湊B必備。奶樽洗淨後，放入煲內按個掣，6-8分鐘便完成。電熱水煲變身成蒸氣機，索價幾百至一千，唔抵，但方便。要注意的是，除非奶煲有風乾和保溫功能，否則消毒後要把奶樽取出、風乾，煲內的剩水亦要倒掉。有說雪櫃低溫可以防止細菌滋生，但與生、熟食物為鄰，若不把奶樽用保鮮袋/盒封好，真係唔雪好過雪。奶樽專用的清潔液其實亦非必需，用鹽洗刷奶嘴，一樣乾淨。<br><br>攝影:陳陶鈞<br>Model：Cindy@Starzpeople</p><p>shoplist</p><p>（a）0/3baby（21109036）<br>（b）BabyOutlet（28904110）<br>（c）荷花（26283393）</p></body></html>