<html><header><meta charset="utf-8"><title>籃FUN籃解：爵士熊玩謝球迷</title></header><body><h1>籃FUN籃解：爵士熊玩謝球迷</h1><p>「熊出沒注意！」唔係一句標語咁簡單，好似爵士吉祥物「爵士熊」喺上周五主場大炒騎士時，就舉起個寫住「I'maLoser」（我係失敗者）嘅牌四圍走，仲專登走埋個騎士球迷道挑釁對方（圖），搞到個球迷㷫爆同佢「講手」，要出動保安調停。查實隻熊早有前科，鍾意惡搞球迷同啦啦隊。下次捧爵士場真係要小心！</p></body></html>