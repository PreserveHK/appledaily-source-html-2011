<html><header><meta charset="utf-8"><title>美國拉斯維加斯CES2011直擊：iPad殺手　Tablet玩變種</title></header><body><h1>美國拉斯維加斯CES2011直擊：<br>iPad殺手　Tablet玩變種</h1><p>蘋果iPad喺2010大賣！但喺未有新機接棒下，今年CES2011就出現多部疑似iPad殺手物體，出嚟挑機；當中以SamsungSlidingPC7series筆電最有睇頭，實體鍵盤、Touch專用UI介面、Win7開放平台，玩落爽好多！<br><br>記者、攝影：許福合</p><p>鍵盤滑出嚟</p><p>有人覺得iPad代替唔到筆電，主因係無實體鍵盤，輸入文字無咁爽快；今年CES2011中，除死硬派仍以純Touch操作外，就有唔少將筆電與平板電腦融合，各取所長而成新品。<br>覺得最實用，首選係SamsungSlidingPC7series，Size同好多一塊過嘅「Pad」無大分別，約重1kg，想打字時，學似滑蓋手機咁，可以趟出Full80/81鍵盤，從此打字舒服晒！</p><p>高速開機</p><p>有人話SlidingPC7係走MacbookAir路線，事關佢用上10"/1,366×768觸屏，再配32GB或64GBSSD，回復速度可以快到以秒計，而且幾慳電，叉滿喪玩8粒鐘。規格上粒U行Atom較輸蝕，但未有公佈型號；操作系統為Win7，但加入了Samsung自家Touch專用UI介面，令到操作可以簡單地變成篤篤吓，至於Multi-Touch亦當然唔少得啦！</p><p>新Tab啟示錄<br>MotorolaXOOM　首玩Android3.0</p><p>XOOM係Tablet，行雙核CPU搭最新Android3.0系統；屏幕有10.1吋，內置3G網絡，據稱可升級成4GLTE，完全對應晒最新電腦、傳輸制式。</p><p>BlackberryPlaybook　多工順暢</p><p>Blackberry手機多屬商用，但PlayBook反而着重娛樂性；現場睇佢多工切換時，非常流暢；重點係同時仲要播埋片，都完全唔窒。</p><p>PanasonicVieraTablet　直駁電視</p><p>暫時公佈資料唔多，行Android，有4"、7"及10"三款型號，除一般Tablet功能，更具備簡易接駁電視功能，玩盡多媒體。</p><p>DellInspironDUO　反芒勁型</p><p>InspironDUO使用10"芒，鬼馬之處係屏幕可以在內框反轉之後，一經合上即變Tablet。</p><p>ASUSEeeSlate　EP121i5高效能</p><p>12.1吋EeeSlateEP121，因使用IPS面版，畫質勁靚，加上粒U用到i5超高規格，速度亦交足貨。</p></body></html>