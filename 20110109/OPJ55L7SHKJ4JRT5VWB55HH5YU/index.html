<html><header><meta charset="utf-8"><title>唱出風格老婆潑冷水</title></header><body><h1>唱出風格老婆潑冷水</h1><p>現在的李家仁也算是當紅歌手，多了人關注及抨擊，他也想過搵老師學唱歌，「可以唔使太難聽」，不過同事卻認為多此一舉，他說：「啲人接受你就接受，唔接受你唱成點佢都係鬧你。唔需要刻意追求劉德華呀、張學友呀，因為佢就係佢，你就係你，呢個就係李家仁風格。」雖則如此，李家仁也不時被老婆扭耳仔：「老婆話你仲唱乜鬼嘢吖，一把年紀！我都俾老婆鬧慣o架啦，咪又照做，吖竟然hit咗喎！」那老婆可有改觀？李家仁擰晒頭裝出一臉垂頭喪氣樣說：「唉，冇啦！平常心呀，你估你真係歌星咩？我咪又係我！」笑聲響徹全房。</p><p>預告小明過新年</p><p>李家仁又預告快有新歌出籠，就是《小明過新年》供fans獨家試唱，至於《小明上東莞》更隨時ready。他說：「因為我要返鄉下o架嘛，你唔返鄉下，啲鄉親父老唔係好likeo架嘛，佢哋會話『喂，你有冇搞錯呀？淨係去廣州，唔返東莞點得？』」那到時可會給太太過目呢？李家仁說：「未俾人鬧過呀？梗係冇啦！」說罷又一輪喪笑。</p></body></html>