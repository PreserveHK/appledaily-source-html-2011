<html><header><meta charset="utf-8"><title>求驗客手記：意甲迷睇直播少入場 - 求驗客</title></header><body><h1>求驗客手記：意甲迷睇直播少入場 - 求驗客</h1><p>記得好多年前，因為要刺激本地波入場人數，所以本港電視冇得播本地波，結果係點，大家心裏有數；不過，電視直播球賽會搶走入場觀眾，呢個就係不爭嘅事實。《米蘭體育報》日前就報道，喺過去3年，意甲球隊（圖）季票嘅銷路就跌咗兩成，不過，電視直播球賽嘅訂購率就勁升69%！咁唔知意大利會唔會為咗救球市，唔畀電視台直播呢？</p></body></html>