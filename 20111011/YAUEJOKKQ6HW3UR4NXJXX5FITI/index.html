<html><header><meta charset="utf-8"><title>花絮：史卡迪爾初為人父</title></header><body><h1>花絮：史卡迪爾初為人父</h1><p>喺上星期五，利物浦嘅後衞史卡迪爾，雖然唔能夠協助斯洛伐克擊敗俄羅斯，不過相信佢仍然好開心，因為佢同女朋友芭芭拉嘅愛情結晶品囝囝馬迪奧，就喺上周五喺利物浦出世。自己首次做老竇，史卡迪爾一定好鬼開心，仲話呢幾日不時同芭芭拉聯絡，知道囝囝馬迪奧嘅一舉一動㖭！</p></body></html>