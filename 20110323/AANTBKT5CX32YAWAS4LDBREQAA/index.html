<html><header><meta charset="utf-8"><title>Kathy私藏親密合照</title></header><body><h1>Kathy私藏親密合照</h1><p>名模周汶錡（Kathy）和JessieLeong等，昨日在中環出席周嘉玲開設的童裝店MamaKids活動，周汶錡染了一頭金髮，頗有新鮮感。近期林峯和潘霜霜床照有計劃地流出，成為城中熱話，Kathy謂不會影床照，她說：「我冇呢啲情趣，不過，情侶合照好正常，公開就唔好。」</p><p>「唔影人哋瞓覺」</p><p>Kathy謂男友不愛影相，兩人的情侶相也不多，她說：「同埋阿媽教落，唔好影人哋瞓覺。」Kathy曾經和不少圈中男星、名人拍拖，問她怕不怕前度會公開兩人的親密照，她說：「冇乜嘢擔心，係情侶時咪做情侶嘅嘢，分咗手都冇刻意掉啲相，或者將來搬屋會掉啩。」<br>採訪、攝影：RitaLeung</p></body></html>