<html><header><meta charset="utf-8"><title>遠離柏豪　免掀罵戰超雲表心迹：山聰係我朋友</title></header><body><h1>遠離柏豪　免掀罵戰<br>超雲表心迹：山聰係我朋友</h1><p>賭王三房女兒何超雲跟陳山聰及周柏豪的三角緋聞，近期形勢明朗化，超雲被拍到和陳山聰同往澳門過生日，山聰更摟着超雲腰上直升機。超雲前晚就照例否認，但強調「山聰係我朋友，朋友冇分等級」，不過就和周柏豪劃清界線，要減少聯絡。</p><p>何超雲前晚在灣仔出席芝華士派對，用「山聰」形容陳山聰，她否認和陳山聰一起過生日及攬腰上機，她說：「唔係，絕對唔係你哋所講咁嘅，唔係佢嚟，係另一位朋友。」但她就不肯透露友人身份。</p><p>留港學生意</p><p>問到其母、三太陳婉珍怎看超雲和陳山聰的緋聞，她說：「媽咪好開通，佢知我哋係朋友。」三太覺得山聰如何？她說：「冇講喎。」之後表示緋聞對她帶來困擾，出街經常被追訪，不想再講，後來超雲補充說：「媽咪對我絕對信任，佢好放心。」<br>提到周柏豪，超雲直認少聯絡：「少啲囉，比較。」周柏豪和陳山聰早前為爭超雲揭罵戰，她就說：「首先唔知係咪為咗我，我相信唔係，唔關我事。」她謂和周柏豪緋聞因太多人講，想避忌一下，所以少聯絡。至於會否和陳山聰減少聯絡，她就表明不會：「山聰係我朋友，其實做朋友冇乜嘢分等級。」之後表示不想再討論事件。<br>何鴻燊早前「分燊家」事件終塵埃落定，超雲謂暫不會返英讀時裝：「暫時留香港，跟媽咪學吓嘢做生意。」問到是否因之前爭產，所以留下幫媽咪？她說：「都係，其實讀設計幾時都可以。」她又指賭王身體好，每月入院只是例行檢查。</p><p>柏豪冇感覺</p><p>此外，周柏豪昨日在銅鑼灣出席遊戲展，對於超雲山聰關係白熱化，他並不覺受傷害，也不覺變輸家，他說：「冇，緋聞嚟，冇所謂，由頭到尾冇比賽過，冇感覺喎。」超雲山聰被影到攬腰，但超雲否認相中人是山聰，周柏豪就說：「一睇就係佢！相都登埋出嚟，如果佢哋真係拍拖，當然會恭喜佢（指超雲），相識一場。」<br>採訪：顏英儀、卓寶花<br>攝影：葉君海</p></body></html>