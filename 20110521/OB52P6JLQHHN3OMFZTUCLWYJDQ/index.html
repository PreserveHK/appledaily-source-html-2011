<html><header><meta charset="utf-8"><title>霉友蘋果開倉：國米煞科碌爆「卡」 - 藍鑽石</title></header><body><h1>霉友<br>蘋果開倉：國米煞科碌爆「卡」 - 藍鑽石</h1><p>多得編輯肥彭慷慨借出《TheKing'sSpeech》嘅DVD，我至可以喺慢人幾拍情況下睇到呢套全年矚目電影，睇時有段時間抱住懷中嘅囝囝一齊「釣魚」，或者錯過唔少精髓，而戲中最令我感觸，係大部份時間不卑不亢，懶理面前嗰位仁兄有幾尊貴嘅GeoffreyRush，終於喺皇上發表完振奮演說後收起傲慢，講句“yourmajesty”。<br>一句淡然說話，完全表達英國嘅含蓄文化，喺老頂威盡，近乎論功行賞嘅時候退落嚟，大智慧！減少好多猜忌同日後麻煩。喺適當時候退落嚟，唔易，李安納度季中空降幫國米攞亞軍已達標，是非之地不宜久留，望佢見好就收，而離開前帶領國米踢場好波。<br>藍鑽石<br><br>星期日32<br>國際米蘭vs卡坦尼亞<br>心水：國際米蘭[-1]<br>心得：國米唔慣留力，主場煞科有料到</p></body></html>