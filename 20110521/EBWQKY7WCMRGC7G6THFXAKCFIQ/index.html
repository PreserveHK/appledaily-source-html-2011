<html><header><meta charset="utf-8"><title>籃FUN籃解：勇士靠謝利韋斯搵新帥</title></header><body><h1>籃FUN籃解：勇士靠謝利韋斯搵新帥</h1><p>湖人西岸準決賽出局後，球隊有重建可能，教練積遜未有明確表示留任，勇士亦有意向湖人挖角，邀請助教梳爾出任教練。勇士搵得梳爾絕對有原因，事關前湖人名宿謝利韋斯（圖），已接任勇士顧問一職，由佢出面，打湖人主意更加容易。</p></body></html>