<html><header><meta charset="utf-8"><title>三折套餐抗高溫　洗得晶明</title></header><body><h1>三折套餐抗高溫　洗得晶明</h1><p>夏日殺到，雖然香港未有洗車公司好似美國咁出動比堅尼少女洗車作為必殺技，但以三折價錢吸引車主享用有抗UV功效的OG高溫四重水晶蠟套餐，男士們一樣會流晒口水。加埋洗車步驟逐個捉，包你會好好收藏今日呢版夏日洗車秘笈。<br><br>記者：許維雅<br>攝影：林栢鈞　<br>模特兒：梓菕、Christina@EliteModel</p><p>靚車唔怕曬　打蠟保顏色</p><p>夏天又熱又曬，仲要經常無啦啦整場過雲雨，架車都咪話唔傷。NTI快速汽車護理推出的OG高溫四重水晶蠟，就係針對夏日猛烈陽光，為車身加一層抗高溫保護膜防UV，減低車身漆面褪色的速度，又可減低酸雨對車漆的侵蝕，確保車身保持原有的顏色及亮度。現在NTI更為《蘋果日報》讀者推出夏日大優惠，只要攞住今日呢版報紙到NTI，只需要$1,000就可享用原價$3,550的OG高溫四重水晶蠟套餐，價錢低於三折，聽見都透心凉。不過大家唔好咁心急，今日未試得住，因為優惠於星期六不適用，同埋一定要預約！</p><p>OG高溫四重水晶蠟套餐</p><p>套餐包括OG高溫四重水晶打蠟一次；電腦洗車、車身專用OG清潔泡泡及水蠟；吸塵、洗車底；內外玻璃窗及儀錶板清抹；車廂空氣淨化；清潔車軨及光亮輪胎。（大車需另加$100）<br><br>原價$3,550<br>讀者優惠價$1,000</p><p>半價OG電腦洗車全套</p><p>想有比堅尼少女洗車？發夢先啦！不過OG電腦洗車一樣可以令你興奮，因為讀者可以半價$75，享用原價$150的OG電腦洗車全套，包括車身專用OG清潔泡泡連水蠟、吸塵、洗車底、車廂空氣淨化、內外玻璃窗及儀錶板清抹。<br><br>條款及細則：<br>．優惠有效期至2011年6月15日止。<br>．優惠不可兌換現金，不可更換其他產品。<br>．如有任何爭議，NTI保留最終決定權，《蘋果日報》概不負責。<br>．預約及查詢：NTI快速汽車護理（23452193）<br>．地址：九龍觀塘創業街34號地下</p><p>洗車逐Part搞<br>車身清潔篇</p><p>Pat姐教路話洗車身時亦切忌打圈，應以左右或者上下方向洗擦，否則容易出現蜘蛛網紋。而輝哥大讚日牌汽車產品的確好使抵用，講究啲會選用Meguiars，貪平一族會揀龜牌。</p><p>胎軨清潔篇</p><p>洗車往往最難搞係條金屬軨，黏滿迫力粉同油污，市面有好多唔同類型分解迫力粉的清潔劑。車胎就以增強亮度的清潔液為主。Pat姐教路勿用力擦條軨，會好容易產生花痕，引致更多污迹及迫力粉藏於花痕內。</p><p>玻璃及內櫳清潔篇</p><p>大部份玻璃清潔液都標榜水滴跣水程度；而內櫳則以膠面防老化的清潔劑為主。Pat姐教路小心用水滴效果的玻璃清潔劑，很容易殘留油膜阻礙行車視線，謹記唔好漏洗水撥。</p><p>工具篇</p><p>查詢：<br>（a）23924244台日汽車用品<br>（b）23910370AES汽車用品<br>（c）23452193NTI快速汽車護理</p></body></html>