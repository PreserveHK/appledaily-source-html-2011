<html><header><meta charset="utf-8"><title>祖兒撐霆鋒chok得勁</title></header><body><h1>祖兒撐霆鋒chok得勁</h1><p>容祖兒早前跟樂施會到昆明探訪，昨日在上環出席活動，她表示以前情緒大起大落，現在人變得知足，對於謝霆鋒得影帝，她替對方高興，還到慶功宴祝賀他：「宣佈佢攞獎一刻我尖叫，睇住佢由最初有好多否定嘅聲音，到家成為男人，真係好感動。」霆鋒得獎時勁chok，祖兒笑說：「好似萬子（萬梓良），我接受到，接受咗好耐喇。」至於林峯與霆鋒誰chok功較勁，她說：「其實林峯唔算太chok，佢私下好mild，霆鋒私下都chok，真係高下立見。」<br>另外，祖兒的密友何韻詩最近搬屋，她謂已到訪新居：「佢話好好風水，有名有利有桃花，我都想睇吓。不過佢間屋好細，大屋搬細屋。」她表示曾提議她買樓投資，問到可會平賣自己的樓給對方，她說：「佢唔鍾意我嗰邊。」<br>採訪：王連連<br>攝影：陳俊強</p></body></html>