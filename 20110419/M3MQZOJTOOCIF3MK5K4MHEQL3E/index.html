<html><header><meta charset="utf-8"><title>靚靚為手袋減肥</title></header><body><h1>靚靚為手袋減肥</h1><p>周美鳳創辦的公關公司昨日在中環KeeClub舉行16周年派對，出席的包括袁詠儀（靚靚）、JaniceMan和余安安等，原本出席的趙世曾及其舊愛TerriHolladay則雙雙甩底。</p><p>不信城城結婚</p><p>昨日所見靚靚消瘦不少，她說老公張智霖（Chilam）用手袋利誘她減肥，她說：「可能食藥瘦咗，家每日跑一個鐘，呢個月瘦咗5、6磅，Chilam話如果我減到目標就送一個好貴嘅手袋畀我。」有傳郭富城結婚，靚靚說：「邊有可能，我頭先喺salon撞到城城，佢話會喺香港一個禮拜，我呢個禮拜應該會少見我老公。」<br>此外，失了金像獎最佳女配角的余安安，自爆前晚出席慶功與成龍錫錫，她說：「我同佢嚟一個徐靜蕾式嘅吻，我同佢係好熟嘅朋友。」<br>採訪：LoMui　攝影：DickyChan
</p></body></html>