<html><header><meta charset="utf-8"><title>賤男約女網友食飯騙手機四少女報警　警方懶理</title></header><body><h1>賤男約女網友食飯騙手機<br>四少女報警　警方懶理</h1><p>【本報訊】有賤男近半年活躍於網上聊天室，結識寂寞少女後相約晚餐，再藉詞騙取貴價智能手機一去無回頭，其中三部為iPhone4。本報至今接觸到四名受害少女，她們受騙後到不同警區報案，提供賤男的電話、電郵及網上IP地址後，案件石沉大海，而賤男現仍肆無忌憚在網上向其他少女埋手。受害少女不甘被「又食又拎」，向本報披露受騙經過，呼籲其他少女當心。<br>記者：梁御和　伍雅謙</p><p>四名年齡由17歲至25歲的受害人均單身，當中有學生和文員。25歲的Miko任職化驗所，本年初在網上聊天室HK2Love結識到21歲的阿峰，「佢係咁約我出街食飯，我見佢咁有誠意咪出去囉」。用膳期間，阿峰表示手機無電問她借用HTC智能手機，在通話途中借尿遁，一去無回頭。她再上MSN及Facebook聯絡阿峰，發現已被封鎖無法與他對話。</p><p>至今仍在網上「媾女」</p><p>Miko知受騙後即報警，將阿峰的手機號碼、電郵交警方調查，惟至今半年仍毫無回音。「總共打咗成50次畀差人，一係無人聽，一係就話負責差人放假唔知乜事，有一次仲好唔耐煩咁講：『你叫到個男仔出嚟我哋咪拉人囉。』」<br>Miko發現半年來阿峰仍在聊天室活躍「媾女」，「我唔知佢個名係真定係假，但係佢就用同一個賬號，同一個手機號碼同女仔聯絡」，近日她在不同討論區發現還有其他少女「中招」，有人曾到阿峰家中過夜，得知他住粉嶺區公屋。最令Miko驚訝的是，很多受害少女都有報警，惟警方一直沒採取行動。當中有網友留言力撐受害少女：「希望警察快啲捉到條友仔。」</p><p>受害人斥「又食又拎」</p><p>日前Miko相約各受害人見面商討「對策」，記者也在場，有四名少女出席，各人取出阿峰的照片「認人」，確定同為一人。四名受害人又出示由去年12月至本月中分別到上水、葵涌及秀茂坪警署報案的資料，案情大致相同。<br>其中被騙去iPhone4的Candy不忿說：「佢攞咗我個電話，食嘢又唔埋單，又食又拎，正一賤男。」她們曾想過試約阿峰再見面，即場報警。<br>本報向警方查詢收到多少宗上述舉報及調查進展，至截稿未有回應。</p></body></html>