<html><header><meta charset="utf-8"><title>夏娃兒：32CHidy人魚起跳</title></header><body><h1>夏娃兒：32CHidy人魚起跳</h1><p>周秀娜師妹余曉彤（Hidy）下月單飛出寫真，雖然有傳其寫真被禁在下月舉行的書展場內開簽名會，其公司早前揼本安排她到天靈島和塞班島拍攝外景，運動細胞活躍的Hidy發揮所長，化身美人魚水中暢泳，大晒32C咪咪天賦本錢。</p><p>最怕寫字</p><p>Hidy自幼熱愛戶外運動，她入水能游，出水能跳，所以當攝影師與她傾談構思時，她全部有求必應，並達到所有要求，Hidy日前在電話訪問說：「我好鍾意游水，所以只要喺鏡頭前做番自己就得，我仲會做得零舍投入同自然。」Hidy將會在寫真集中親手撰寫感受，近日埋首努力，終於順利交稿，她說：「叫我爬山落水都冇問題，但要作文寫稿，我就怕怕，所以經理人笑住話最啱放逐我入森林。」<br>Hidy未來大計要殺入影圈，她有份主演的電影《熱浪球愛戰》將於下月7日上映，雖未知坊間反應和票房，但據知電影公司已計劃開拍續集，並以為中國贏得首個單打大滿貫冠軍的網球手李娜為題材，Hidy更被選中孭飛演出，她說：「好開心呀，打網球都係我好鍾意嘅運動。」<br>採訪：比華利</p></body></html>