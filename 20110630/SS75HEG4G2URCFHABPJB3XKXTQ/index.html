<html><header><meta charset="utf-8"><title>難忍公司慢九拍　80後網上發功港鐵員工自發公佈事故</title></header><body><h1>難忍公司慢九拍　80後網上發功<br>港鐵員工自發公佈事故</h1><p>【記者伍雅謙報道】港鐵經常被轟隱瞞事故，一班港鐵80後員工，難忍公司欺瞞公眾，透明度低，自組「MTRServiceUpdate」團隊，透過Twitter和Facebook在網上搶先披露港鐵即時事故，踢爆港鐵隱藏在謊言背後的真相。<br>「MTRServiceUpdate」團隊一共20人，隊員全為80後，除有港鐵基層員工，也有普通乘客。搞手Yuuji正義凜然地說：「港鐵每逢故障都慢九拍通知乘客，服務明明係延遲，就對外公佈恢復正常。我哋真係好睇唔過眼公司嘅做法，所以先出嚟做啲嘢。」<br>事緣今年1月4日早上東鐵發生列車故障，東鐵全線列車服務受阻，港鐵遲遲沒公佈，Yuuji和一班同事不滿公司長久以來黑箱作業，下午即開設Twitter戶口發佈消息，「我哋唔再信公司，所以將我哋知道嘅最新消息，即刻喺網上公開畀公眾知道」。</p><p>篤爆港鐵講大話</p><p>Yuuji表示，除了延遲向公眾通報事故，港鐵發放的消息也混淆視聽。「5月11日有個老伯闖入路軌，有十幾分鐘係冇服務，港鐵之後宣佈服務恢復正常，其實得七分鐘一班車，嗰陣時係繁忙時間，通常東鐵唔夠兩分鐘就有一班車，搞到大批乘客喺月台等，最少等半個鐘先上到車，點算正常」。<br>現時團隊每日在Twitter更新消息，發放站內的大小意外、信號故障及壞車紀錄。針對港鐵「陋習」，還推出「10分鐘回應」的服務承諾。Yuuji表示，當網民報告港鐵事故，隊員盡量在10分鐘內於Twitter解答，又定期上載乘客資訊，如全月通在下月起加價，便為網友計算最抵車費。<br>團隊運作了半年，現時Twitter有700多個Followers（追隨者），Facebook有200個「like」。Yuuji正物色更多人幫手，又計劃年底推出AndroidApps，將「抗爭」進一步擴大。<br>港鐵表示不清楚「MTRServiceUpdate」成員的詳情和資料來源。當發生事故致服務延誤，該公司會在車站及車廂廣播通知乘客，如遇嚴重事故，服務受阻逾20分鐘，會透過傳媒通知公眾，回復正常班次時則盡快通知市民。</p><p>「MTRServiceUpdate」網頁<br>Twitter： http://twitter.com/mtrupdate <br>Facebook： http://www.facebook.com/mtrupdate </p></body></html>