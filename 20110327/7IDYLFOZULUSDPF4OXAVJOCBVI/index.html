<html><header><meta charset="utf-8"><title>特稿做啦啦隊梗係要笑</title></header><body><h1>特稿<br>做啦啦隊梗係要笑</h1><p>我咁大個女都是第一次踏足亞洲，今次在大球場表演，好多人問我們着小背心、迷你裙會不會凍，說真的，相對於英國，香港的天氣已很溫暖。你見我們個個都笑容燦爛，一來是職業需要，做啦啦隊員，怎可以不笑？二來是想用我們的笑容及勁舞，令近期受天災影響的球隊及球迷暫時忘卻憂傷。</p><p>鍾意熱刺鍾意碧咸</p><p>今次在香港的表演，所有舞蹈都是我編排的；好幸運，3年前加入ALLSTARZZ不足8個月，剛好有位排舞員離職，我就頂上；但性質仍是業餘舞蹈員，一周練3天，其餘日子就做些不同性質的工作，包括在健身室做接待員。<br>這3年，最難忘是去年聖誕節做世界飛鏢錦標賽的啦啦隊，一做就10個晚上，很過癮。聽講香港人好鍾意英超，我都鍾意睇，我曾做過韋斯咸的啦啦隊，自己鍾意熱刺，無得解，因為近我住的赫特福德郡（Hertfordshire），球星就最鍾意碧咸，覺得他太太維多莉亞很幸運。周日決賽完結，就要搭夜機返倫敦，希望走之前買到一隻錶和戒指，還有一件寫上「IloveHK」的紀念tee。</p></body></html>