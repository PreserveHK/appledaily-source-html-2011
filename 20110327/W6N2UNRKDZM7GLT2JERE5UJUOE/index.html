<html><header><meta charset="utf-8"><title>加稅得益者私煙販子：多謝財爺！</title></header><body><h1>加稅得益者<br>私煙販子：多謝財爺！</h1><p>「未加煙稅之前，一條（10包）私煙賣270蚊，家加咗50賣緊320蚊，但就明顯出多好多貨，賣到差啲返唔切。講真，政府越加價（煙稅）私煙就越好賣，都係多謝財爺！」化名「阿龍」的私煙販子接受本報記者訪問時說。</p><p>好賺過十小時最低工資</p><p>「（加煙稅後）我多咗幾百個客，平時攞開大批貨嘅客最近都密咗入貨，平均每星期入三、四次，每次要成幾百條，佢哋話有新財路，請埋車手出去用私煙換真貨，可以賣成40蚊，仲大把人爭住要咁話，『鬼煙』每包平成10蚊，又唔使自己犯法，又可以食到香港煙，何樂而不為啫，一定多人買。」阿龍說。<br>違法賣私煙，阿龍辯稱搵工難，「就算搵到，都難以養活一家四口」，所以寧願鋌而走險：「海關我梗係怕啦！啲客有時會自己攞貨，有啲攞得多我咪搵人運畀佢囉！打份工做極都係得幾千蚊，明知犯法都要做，要生活有乜辦法！」他說，最低工資28元，做足10小時，賺的可能還少過賣兩條私煙。<br>海關統計顯示，去年撿獲私煙數量為600萬支，較2009年激增兩成半。根據現行法例，處理、管有、售賣或購買私煙均屬違法，一經定罪，最高可被判罰款100萬元及監禁兩年。<br>本報記者</p></body></html>