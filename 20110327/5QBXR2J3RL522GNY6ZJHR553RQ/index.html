<html><header><meta charset="utf-8"><title>葉山豪床戰15裸女嗌苦</title></header><body><h1>葉山豪床戰15裸女嗌苦</h1><p>日籍男星葉山豪在《3D肉蒲團之極樂寶鑑》中扮書生，但其後獲神醫協助，換上動物陽具，重振雄風，其中有一幕是他跟15名裸女肉搏，戲中還與AV女優同鄉原紗央莉和周防雪子有床戲，葉山豪笑言怕老婆呷醋，並沒有打真軍。</p><p>幻想穿衣模樣</p><p>葉山豪先後性戰17名肉女，艷福不淺，但其實有苦自己知，他說：「好多人關心我喺片場見到咁多裸女，係咪都有生理反應，其實點會有？男演員拍呢啲戲都會專業戴上護陰，就算睇咗都冇特別大嘅感覺，反而我有時仲會諗，佢哋啲女仔着咗衫會係點嘅樣！」葉山豪自言不及兩名日本AV女優專業，葉山豪大讚拍檔：「佢哋真係好專業，當知道要埋位拍嘢，就會毫不猶豫咁除咗件浴袍。佢哋見我有啲尷尬，反而安慰叫我relax啲。」<br>撰文：葉雪</p></body></html>