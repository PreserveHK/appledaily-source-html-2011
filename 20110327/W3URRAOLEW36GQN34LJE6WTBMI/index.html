<html><header><meta charset="utf-8"><title>復出騷緊張甩嘴　觀眾嗌加油蔡楓華：企喺度係神蹟</title></header><body><h1>復出騷緊張甩嘴　觀眾嗌加油<br>蔡楓華：企喺度係神蹟</h1><p>蔡楓華在好友盧敏儀支持下再次踏上舞台，昨晚開始他在九展舉行一連三場演唱會，他拜神時透露不慎在綵排時弄傷腳，但他依然信心十足，更強調絕不會讓主辦商蝕錢收場。不過開騷初段，蔡楓華緊張至遲入key和唱錯歌詞，他在台上又感謝主辦單位，並謂：「我企得喺度係神蹟」。</p><p>闊別樂壇和舞台多年的蔡楓華，在九展舉行一連三場的「全心支持蔡楓華演唱會」昨晚開鑼，全場爆滿，林志美、陳曼娜和胡渭康等到場支持，劉德華、周慧敏和古巨基等送上鮮花，還有一班署名來自Facebook支持蔡楓華復出的網友也送上鮮花，認真有心。現場還有蔡楓華的CD、T恤和簽名海報出售。</p><p>遲入Key唱錯歌詞</p><p>開騷前大會呼籲觀眾舉起紅色螢光棒為日本和雲南地震災民默哀，接着播出蔡楓華之前舉行的個唱記者會片段。及後主角蔡楓華出場，他身穿黑色西裝，戴上帽子和黑超，他說：「係咪真？全場滿？你哋準備好未？我準備好復出，好感激大家全心支持。」他先唱出《十年》，但明顯他因緊張而入錯key和唱錯歌詞。唱畢蔡楓華又說：「我唱得馬馬虎虎，可以唱得好好，但都多謝製作同主辦單位，我企得喺度唔係奇蹟，係神蹟。」當觀眾大叫「加油」時，蔡楓華說：「靜少少。」繼而又以韓文說：「我係香港歌星。」第二部份蔡楓華唱出幾首快歌，不過他未有大跳勁舞，但卻追不上唱不到，但不忘擺出chok樣。<br>此外，昨午蔡楓華和盧敏儀出席拜神儀式，見他不時緊握拳頭和拍掌，之後又拍拍身上繡有其名字的牛仔褸，表現緊張。蔡楓華訪問時透露右腳受傷，他說：「拉傷右邊小腿肌肉同膝頭，肌肉勞損，係操嘅時間扯傷，我真係好緊張，雖然舞步唔係太多，但自己一日練好多個鐘。」</p><p>「從未蝕過一個人錢」</p><p>蔡楓華又表示一定搏到盡，他說：「有人問我會唔會當今次演習，我想講大中小場我都咁搏，我希望下次去紅館，佢哋都話會搞。」問他今次是否不容有失，以免令投資的好友盧敏儀蝕錢？他說：「唔好講呢句，我都驚。今次賺大錢呀，蝕錢？儍o架，蔡楓華喺香港開演唱會，從未蝕過一個人錢。」<br>採訪：馬建華、李珮洳<br>攝影：陳順禎</p></body></html>