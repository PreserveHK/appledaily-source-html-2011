<html><header><meta charset="utf-8"><title>夏日消暑1：沙排靠腳力　曲V篤波</title></header><body><h1>夏日消暑1：沙排靠腳力　曲V篤波</h1><p>夏天！又係o靚模橫行嘅舞台，啱啱上映《熱浪球愛戰》唔只帶畀觀眾唔少眼福，仲話畀大家知沙灘排球可以有幾熱！有陽光與海灘相伴，真係有啲睇到心郁郁，不過沙排唔係人人都識打，今次就搵埋教練講波，即學即打，唔知會唔會撞到周秀娜呢？<br><br>記者：王震遠<br>攝影：林栢鈞<br>Model：Sin、Cherry@InterplayWorkshop</p><p>夠Free排球</p><p>雙人制沙灘排球是比賽主流模式，相對要6人作賽嘅傳統室內排球，人少少也有好處：「不需要很多人，就可以開局、打比賽，有些學校沒有室內排球隊，但沙排就很易組隊。」吳教練既是沙灘排球教練，之前更是室內排球港隊成員，「其實沙灘和室內排球各有好玩之處，只不過沙排感覺上Free得多；比實時仲會播住音樂，讓人很寫意地享受排球，球員之間亦變得Nice得多！」</p><p>人數：4人Out2人In</p><p>室內排球睇得多，現場直擊沙灘排球你又試過未？原來沙排喺香港早興咗一段時間：「80年代初，香港已有4人沙排比賽；90年代開始興起2人制沙排，但香港直到95年，才有2人制沙排比賽！」沙排吳景洪教練說。國際間有不少大型沙排比賽，想睇就要實FIVB：「她們每年都有賽程表公佈，歡迎全世界球隊參賽；歐洲的參賽國家比較多，香港相對少一點，我們資源不多，未必全部都參與得到。」資源少係致命傷，因為香港可以打沙排嘅地方唔算多：「香港沙排場地是很缺乏的，不過最近也開了不少新球場；最舊要數黃金海岸，之後有淺水灣同梅窩銀礦灣，麗都灣亦會興建一個固定沙灘排球場。」
</p><p>場地：場窄1米　照走死人</p><p>講起沙排，總覺得係女子活動，但在香港，原來兩性參與人數相若：「男女參與人數差不多，沙排只要兩個人就可組隊；沙排賽場面積是8×16米，而室內排球場是9×18米，場地相對較細；網高方面，男子2.43米，女子打的是2.24米，跟室內排球場睇齊！」<br>就連皮球亦與普通排球一樣，不過內裏卻有差別，「沙灘排球跟室內排球所用的皮球，大小重量一致，不過氣壓不一樣；沙灘排球球壓比較輕些少，感覺上球速會慢一點；室內排球主要是以強攻去進行競賽，沙灘排球則以剛柔並重，會有大力扣球及拍打。」</p><p>打法：羽毛球制排球</p><p>沙排雖然跟室內排球相似，但規則卻似羽毛球多一點：「沙灘多以2人制賽事比較多，打21分三局、三盤兩勝制（第三局會是15分），封網動作是會算作一傳，之後只能多打兩次，就要將排球打過網；攻擊時不准撥球。」<br>「暫停方面，每一局沙排比賽只能叫一次暫停，另外還有一個技術性暫停，當雙方分數加起來21分就會暫停30秒。」沙灘是戶外活動，偶然總會遇上天公不做美：「落雨時，沙排是如常進行，除非有雷暴警報、黃雨或一號風球以上才會取消。」</p><p>策略：左右合作技</p><p>由6人一隊的比賽變成2人小隊，所有事情變得更親力親為！沙排沒有分誰是攻擊手或托球手，硬要說也可在企位上劃分：「一個打正手，一個打副手；即是一個負責左邊，一個右邊，接球前會透過Calling溝通，直接開聲通知拍檔。」<br>打沙排策略跟打羽毛球亦相近，主要係打空位，不似得室內排球多數採用高空強攻方式！「沙排場區可劃分四至六個不同位置，可以打Short、Cut、Line、Angle，還有兩個球員的尷尬位，叫做Middle！」室內排球的基本功統統都用得着，而且更有點變化，「上手、下手、扣殺等等基本動作，沙排的要求可能有少少不同，須要打出來的球軌呈拋物線，因為要令對方失位或觸不到球，就需要像羽毛球般，可以Drop球在前場，又或者像打籃球般打出假動作，這就是沙灘排球最好玩的地方！」<br>沙灘排球更有獨特的規定，球員不可用手撥球，但在同一情況，沙排會用上獨特的手勢：「將兩隻手指呈V字再曲起，做成截指動作，拿個平面去擊球，叫做戳指，是沙灘特別獨有的。」</p><p>通用基本功</p><p>堅!熱浪球愛戰Snap
</p><p>征戰沙場最考腳力</p><p>沙灘進行比賽，軟綿綿沙地是對球員的一大挑戰，「沙地好難找到自己重心！最初階段一定要適應重心轉移時，穩定腰部以上；有些賽場還會有斜度，在斜的地面做跳或走動，對體力要求很大；所以打沙排對腳力要求好重要，走唔到位，基本上就打不到球！室內排球有6個人，只要定了自己的防守位置就夠，沙排就要掌握對方攻勢，球在落下前那刻才走過去；煞停的動作，個人的穩定性要很高，在沙地上多跑一些才能適應，技術層面會高些少。」<br>不在平地起跳，也有一定的難度：「起跳動作要因應沙的密度，如果是鬆身一些，在起跳和跑動的過程中會有不同的時間變化。」</p></body></html>