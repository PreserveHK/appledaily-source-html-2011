<html><header><meta charset="utf-8"><title>安仔被採青：好意頭</title></header><body><h1>安仔被採青：好意頭</h1><p>許志安及熊黛林昨日在尖沙嘴出席一錶行開幕活動，大會安排醒獅採青儀式，不慎採到「小安仔」，他即時以手按着，事後他笑說：「唔係採得好大力，攞個好意頭啫。」</p><p>訂10磅生日蛋糕</p><p>下月12日44歲生日的安仔，因要與兄弟Big4赴美國開演唱會，正日會在飛機上度過，之後19日為女友鄭秀文生日，問他如何慶祝復合後首個生日、打算買甚麼禮物？安仔說：「要買都喺香港買，幫助香港經濟，禮物最緊要用得着。」再問會否隆重其事大搞，他說：「唔慌唔特別啦，到時一定好多人跟，個蛋糕都要買個10磅先夠分。」<br>熊黛林則指郭富城在台北有看過她主演的壹電視開台劇《拜金女王》宣傳片段，她說：「佢話一睇就知係大製作。」拍攝與吳建豪接吻鏡頭前，有否請教城城？她說：「要拍呢啲鏡頭已經好尷尬，仲點問人？」<br>採訪：LoMui</p></body></html>