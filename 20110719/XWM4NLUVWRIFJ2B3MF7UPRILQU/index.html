<html><header><meta charset="utf-8"><title>盼以一碗糖水　傳播快樂種籽陽光少女黑夜送暖</title></header><body><h1>盼以一碗糖水　傳播快樂種籽<br>陽光少女黑夜送暖</h1><p>【本報訊】80後陽光女孩卻穿梭暗街窄巷。那一晚，陳荔芬（FunFun）剛下班回到家，即趕製愛心糖水，跟好友鄧家怡（Carrie）一起向黑夜出發。腐竹鵪鶉蛋糖水，一碗一碗的端到拾荒者和露宿者面前，她們都笑了。這是FunFun和Carrie去年開始發起的「籽樂行動」，要把微小的快樂種籽發揚光大，把快樂傳揚到社會的陰暗角落。</p><p>籽樂行動於去年聖誕節開始，基督徒FunFun去年聖誕被教友叫去報佳音，她卻獨自反思，報佳音是為了甚麼？「去唱詩歌嘅意義係乜？只係為咗慶祝節日？我想做啲唔同啲嘅嘢」。去年的聖誕夜很冷，FunFun在家煮了一煲喳咋，用手推車推到街上，在大埔市區四處走，見到路邊拾荒長者便向他們送上一碗糖水。</p><p>婆婆感受關懷甜在心</p><p>「好攰，但係好開心。最記得有兩公婆，喺天橋底用紙皮圍住瞓，我叫醒佢哋，問佢哋食唔食糖水，佢哋食完之後講咗好多聲多謝。」自此FunFun幾乎每周六晚出動，考試期間也不會停止。<br>糖水行動持續至今逾半年，由寒夜派到熱天，好友一個接一個被FunFun感動加入。最近一個酷熱的晚上，記者跟着FunFun和Carrie派糖水。FunFun煮了一煲腐竹鵪鶉蛋糖水，Carrie就焗了幾盒曲奇。兩個女孩推着手推車，開心夜行。<br>「真係好食，姐姐好叻，多謝晒。」在大埔廣場外拾荒的陳婆婆吃着糖水，甜在心頭。FunFun和Carrie跟老人家已經混熟，每次派糖水都有講有笑。其中一位阿伯邊吃糖水邊咕噥：「自己個仔都冇咁關心我……」<br>在派糖水的日子裏，FunFun聽過不少心酸事。有一對在大埔露宿的60歲夫婦，拾荒維生，本與兒媳同住，但兩老撿的紙皮太多，家裏容不下，放在街邊又怕被人偷走，惟有睡在街頭日夜看管。FunFun說：「我聽到之後個心即刻喺度咒罵，點解個仔可以咁忍心？」<br>「每次出動都好深刻，有次見到個80幾歲嘅婆婆，喺間投注站出面執彩票，當廢紙賣。佢逐張逐張咁執，同佢傾偈，先知佢老公啱啱過身，仔女喺大陸。然後我跟佢返屋企，見到佢屋企好亂，睇到我好心酸。但係婆婆唔志在我送糖水畀佢，只係想我得閒去探吓佢。」
</p><p>「想喺社會散播快樂」</p><p>加入派糖水的人越來越多，大家把這個行動命名為「籽樂行動」。Carrie解釋，「籽」代表種籽，「樂」代表快樂，「籽樂」就是快樂的種籽。「我哋深信，每個人心中都有一粒快樂嘅種籽。我哋想做一群播種者，透過不同渠道喺社會散播快樂嘅種籽」。<br>她們聽過不少質疑與批評，「話我哋冇效率，幾個鐘探幾個阿婆，探完之後啲阿婆第二日生活又點樣？我哋咁樣播種法，未必好大成效，但如果我哋唔先做一啲嘢，唔播一啲種籽，咁所有嘢就永遠唔會發生。」Carrie說。
</p></body></html>