<html><header><meta charset="utf-8"><title>中環在線：恒隆女俠救甩拖才女 - 李華華</title></header><body><h1>中環在線：恒隆女俠救甩拖才女 - 李華華</h1><p>恒隆地產（101）主席陳啟宗對香港有heart係人都知，但估唔到連佢啲下屬都係咁有heart嘅！<br>話說7月7號朝早九點幾，《信報》專欄作者陳頌紅，同佢honey喺銅鑼灣食完早餐，攞住大包小袋諗住過馬路，點知腳上踢住嘅人字拖突然斷帶。點算？呢個時候，附近恒隆中心嘅保安向佢望過嚟，於是佢起勢揮手。畀着路人甲乙丙，最多望兩眼，但呢位保安竟然提議，借自己對鞋畀佢頂住先，或者搵支AA超能膠幫佢整番對拖鞋。陳頌紅唔好意思，只係請保安員扶佢去的士站，等的士返屋企，個故事仲未講完，呢位保安留低自己嘅手機號碼，叫陳頌紅返到屋企報個平安……新嘅紫荊俠，原來係着恒隆中心保安員制服嘅！大號，原來係Cindy楊佩欣（圖）！<br><br>李華華<br>mailto:LiWaWa@AppleDaily.com</p></body></html>