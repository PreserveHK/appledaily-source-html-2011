<html><header><meta charset="utf-8"><title>八方人物：80後老闆靠創意　憑衝廁App響名堂</title></header><body><h1>八方人物：80後老闆靠創意　憑衝廁App響名堂</h1><p>生於1982年的杜振康（Leo），小學二年級開始跟做裝修的父親一起學習電腦，那台奇妙大玩具在九十年代初價值20,000元，絕對是高消費玩意。眨眼20年過去，玩電腦的孩子已經進入智能手機世代，從編寫網站及電腦軟件變為寫apps維生的公司老闆。</p><p>「係替人做Apps維生」</p><p>香港玩電腦手機的宅男遍地皆是，Leo喜愛動手寫電腦軟件。11年前科網熱他正讀中六，常上網討論手機鈴聲潮流兼動手寫鈴聲軟件賺取零用。2005年於城巿大學電腦科學系畢業，於電腦公司任職一年後自立門戶，專門替人編寫網站及電腦軟件。2007年第一部iPhone誕生後，2008年底他再發揮愛寫軟件的天性，創建了教人搵廁所的App「衝廁」。<br>予人方便的App一炮而紅，至今下載數目達20萬，其公司建立了創意品牌，兩年來，為客戶編寫Apps的數目約有30個。智能手機成為主流，大公司提供免費Apps已成巿場推廣策略，也開始渴求編寫Apps的人才，「目前全港編寫Apps程式嘅公司不超過10間，收費由幾萬元至一百幾十萬元都有」。Leo說，香港人跟美國人、日本人不同，多不願付錢買Apps，「所以，如果你想賣Apps維生，算罷啦。我係替人做Apps維生，am730、中原地產同富通保險都係我做」。<br>身邊朋友知道他寫Apps，感覺新奇，有人會問他：「我都想做Apps。」Leo講實話，要像AngryBirds與What'sApp的創建人一朝發達是很難的，Apps能否在巿場生存又或者如何在巿場生存，很講生態特性。他與搞網站及有寫Apps經驗的梁祐承（Peter）準備開辦iPhoneApps入門課程，着重講授Apps巿場生態，「你去買書學做Apps，一年半載識做，我係教你進入巿場，點用Apps宣傳最有效。」</p><p>「唔學新事物係死罪」</p><p>兩個80後也不喜歡修讀傳統科目，電腦手機文化潮流讓他們找到自己的理想及事業，「香港其實好多機會，但你一定要落手去嘗試去建立」。電腦科技瞬息萬變，從事電腦程式編寫的人自覺30多歲已經是老鬼，Leo全公司員工平均年齡24歲，「Apps可以流行幾耐我唔知，但現在係熱潮起步，人人一部手機可以做到好多嘢」。<br>他慣了緊追科技資訊潮流，「每日都會睇吓有乜古靈精怪嘅Apps上架。」Leo身上流着IT人的血液，「搭車睇，食飯睇，行路睇，唔計工作時間，每日最少睇住部手機三個鐘頭。」這位年輕老闆請人不計較是否大學畢業，「我唔怕你唔識IT，我至怕你蠢，唔樂意學新事物係死罪」。<br>記者　冼麗婷</p></body></html>