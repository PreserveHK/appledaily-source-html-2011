<html><header><meta charset="utf-8"><title>波神周記：邊有得Hea捧葡軍繼續「威」 - 蘋果波神</title></header><body><h1>波神周記：邊有得Hea捧葡軍繼續「威」 - 蘋果波神</h1><p>歐聯過後，連自己最後橋頭堡英國各級附加賽也打完，不過〈蘋果開倉〉版一切照常；今周逢歐國外加上大量國際賽友賽，小弟談不上信心，一於吼下「熱葡冷美」。</p><p>以前坊間報章好興講甚麼「火雞馬」、「收爐波」，推介賭友贏番鋪，過節唞暑休息，賭少陣，抽多些時間陪屋企人，過familydays；但時代急速轉變，點敢收爐放慢腳步，不然人家便追上來，盞益了隔離埠賭場越玩越大。炎炎初夏，馬照跑，波照賭，新時代，沒有波打，人工照，大家也要爭氣，不要老是怨天怨地。只見老當益壯的，像香港股神家財千億，仍然不時出來為賣樓風波解畫；歐洲股神退了休也要重出江湖東來搵食，吸盡香港污氣；日本「賺錢之神」八十有七，在攝氏三、四十度遠赴國內，巡視業務，向有投資的上市公司管理層授錦囊，做到老學到老，抵人成功發達。</p><p>歐聯過後深夜冇波睇，好多體育迷將視線放在NBA，昨晨公仔廂那位一向極受歡迎的NBA評述員，以HEAT（熱火）冇咗個T字，變咗Hea，來形容這支總決賽大熱分子，末段不濟，讓小馬來個大逆轉追成場數1:1。場波精采，評述精采，鬥心學不來，任你以為自己有幾巴閉也是徒然，強如熱火也有爆場面，垂頭喪氣返回更衣室，人生未到終點，未知鹿死誰手，睇體育訓練鬥心，炎夏一樂也。</p><p>上周貼各級英國升班附加賽百發百中，總算抵銷錯愛曼聯的悶棍。今周主菜歐國外，炎夏將至，大家又未必要為爭出線拚死相鬥，名牌球隊隨時Hea過熱火；英格蘭鬥瑞士，必成焦點，但莊家從來也㩒低這支港迷至愛的賠率，因唔慌你唔買，鬧前鋒荒，得一個戴倫賓特百分百健康，逢向來守穩的瑞軍，1.32倍熱W也不穩陣，捧入球「細」及細波膽似較值博。重心熱門取葡軍，迎青黃不接的挪威，必有戰意打垮對手；王牌C朗也可賽後唞暑，同女伴曬一兩個月太陽。冷門取美國友賽迎世界冠軍西班牙保不敗，看過阿根廷用2線兵作客尼日利亞之假，相信連莊家也睇錯；狂牛放暑期去完美國會到委內瑞拉，遊埠心態居多，相反美國向來熱身賽也少假波，平實但鬥心一流，加上要備戰即將上演的美洲金盃，「夫添」撼名牌，成冷不可錯過。<br>蘋果波神</p><p>貼士</p><p>重心讓球主客和：<br>葡萄牙勝[-1](2.05)x美國勝[+1](2.05)@2x1<br><br>重心入球大細：<br>英格蘭細(1.9)<br><br>波膽：<br>英格蘭勝1:0(5.5)、1:1(7.5)x葡萄牙勝2:0(5.5)、3:1(10)@2x3</p></body></html>