<html><header><meta charset="utf-8"><title>鄭家純就收購佐丹奴回應「做嘢前唔可以講出嚟」</title></header><body><h1>鄭家純就收購佐丹奴回應<br>「做嘢前唔可以講出嚟」</h1><p>【本報訊】新世界發展（017）主席鄭裕彤1個月內四度增持佐丹奴（709），昨日又披露斥逾8700萬元掃貨，總持股量增至17.07%。而與彤叔關係密切的鼎珮（VMSSecurities）亦連續9日狂吸佐丹奴，狙擊之意越來越濃。新世界董事總經理鄭家純昨日向本報首度開腔回應，對於是否想控股佐丹奴，答覆曖昧：「呢啲商業嘅嘢，做之前唔可以講出嚟。」<br>記者：吳綺慧、陳健文</p><p>昨日鄭家純與兒子、新世界執行董事鄭志剛，早上約10時30分回到位於中環集團總部的新世界大廈，15分鐘後再離開辦公室。當記者在電梯大堂內上前採訪時，鄭家純最初不欲回應，記者再表明是查詢佐丹奴一事，鄭志剛即「笑笑口」指一指父親：「你問佢啦。」</p><p>對協同效應　「好多嘢未定」</p><p>市場有傳周大福想控股佐丹奴、甚至早已在街外「收齊貨」，對此說法鄭家純不置可否：「我哋咪已經公佈咗，係買咗十幾個percent。」那最終是否想增持至30%甚至提出全購（GeneralOffer）？「市場係咁講，呢啲商業嘅嘢，做之前唔可以講出嚟……，無理由我之後想做咩，家就話你聽o架！」<br>至於為何會看中佐丹奴，到底是作單純投資，還是另有計劃，鄭家純就不願多談：「你說有甚麼synergy（協同效應）……好多嘢都未定嘅，我哋自己都好多嘢未諗定，家真係唔講得，唔好意思。」及後鄭家純、鄭志剛就和多名員工一同離去。</p><p>彤叔再斥8742萬增持</p><p>據港交所（388）權益披露顯示，彤叔近日再透過周大福，在場內增持了1280萬股佐丹奴，每股平均價為6.83元，最高作價更高至7.4元，總共涉資8742萬元，持股量由16.22%增至17.07%。<br>而與彤叔關係密切、負責為新創建（659）做投資的基金公司VMS，旗下的證券行鼎珮，自23日起已連續9日在場內狂吸佐丹奴，每日都成為當天買入最多佐丹奴股份的證券行頭3位。據一名經紀觀察所得，鼎珮都幾乎沒有買賣其他股票，只是不斷密密掃入佐丹奴，亦從未見它掛出沽盤。<br>值得留意的是，海通證券繼續是最熱衷沽出佐丹奴的經紀行。海通前身為大福證券，以往是隸屬周大福旗下的證券商。</p></body></html>