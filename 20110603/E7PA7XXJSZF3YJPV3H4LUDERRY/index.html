<html><header><meta charset="utf-8"><title>蘋果開倉：英軍質超贏硬瑞士 - 青蛙仔</title></header><body><h1>蘋果開倉：英軍質超贏硬瑞士 - 青蛙仔</h1><p>日本樂壇有唔少2人組合，個人認為最經典嘅係有「叉雞」之稱嘅CHAGEandASKA，同埋有靚佬稻葉浩志做主音嘅B'z，其中「叉雞」隻《SayYes》更加係佢哋甚至日本樂壇嘅代表作。吾中不時向我推介CHEMISTRY，不過我就鍾意可苦可樂同埋柚子多少少。柚子兩位成員北川悠仁同埋岩澤厚治，望落好似好後生，查實成30到中，喺呢行打滾咗接近15年，而佢哋第一隻Single《夏色》節奏輕快，真係好啱夏天聽，聽落仲一啲都唔Out㖭。<br>今晚續有歐國外，焦點賽事係英格蘭迎戰瑞士，雖則瑞士主帥希斯菲特係我好欣賞嘅教練之一，但瑞士同英格蘭比真係差幾皮，都係實際啲好，一於捧英軍贏波。<br>青蛙仔<br><br>星期六12<br>英格蘭vs瑞士<br>心水：英格蘭勝[-1]<br>心得：英軍食硬瑞士雞翼</p></body></html>