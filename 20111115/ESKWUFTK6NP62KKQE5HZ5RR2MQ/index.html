<html><header><meta charset="utf-8"><title>「黑帝」阿媽撐即贏</title></header><body><h1>「黑帝」阿媽撐即贏</h1><p>周日F1阿布扎比站，「黑帝」咸姆頓自7月德國站之後，終於贏到今年第3個分站冠軍；而今場最特別嘅係當日牛一嘅黑帝媽咪（右）都有到場，為囝囝打氣。當咸姆頓衝線之後，仲第一時間透過無線電，話將呢一站嘅勝利送畀媽咪，祝佢生日快樂㖭。賽後佢接受訪問話希望媽咪多啲嚟捧場。梗係啦，黑帝媽咁旺，一到場咸姆頓就贏，真係要多啲捧場喇。</p></body></html>