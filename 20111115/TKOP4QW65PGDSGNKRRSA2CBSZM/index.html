<html><header><meta charset="utf-8"><title>亂用麪粉　蛋糕變方包</title></header><body><h1>亂用麪粉　蛋糕變方包</h1><p>剛剛學做蛋糕時，可能很多人也試過立亂用麪粉，明明想做鬆軟的蛋糕，焗出來嘅就似方包。點解？原來無睇麪粉嘅筋性，用咗高筋麪粉嚟焗蛋糕！一般嚟講，麪粉分低中高筋麪粉，筋性其實係蛋白質含量，蛋白質越高，筋性就越高，做出嚟嘅糕點各有特色！除了低中高外，想做油炸鬼就要用多於13.5%蛋白質嘅重筋粉！<br><br>記者：徐務研<br>攝影：林栢鈞<br>Model：Kazef、Kinki@InterplayWorkshop</p><p>低筋　蛋糕</p><p>蛋白質含量為為7-9%（即每100克麪粉含蛋白量），適合用嚟做蛋糕、馬拉糕等鬆軟食品。</p><p>中筋　饅頭</p><p>蛋白質有9-12%，筋度及黏度較均衡，適合製造饅頭、燒餅等。</p><p>高筋　麪包</p><p>12.5至13.5%嘅蛋白含量，適合做麪包、鬆餅等吃起來帶口感的食物。</p></body></html>