<html><header><meta charset="utf-8"><title>溫拿紅館騷爆情史阿倫一屋兩妻HappyTogether</title></header><body><h1>溫拿紅館騷爆情史<br>阿倫一屋兩妻HappyTogether</h1><p>闊別紅館四年，溫拿今年趁農曆新年走入紅館開騷慶新年，他們除了大唱經典金曲，更互唱情史禁忌。當中擁太太莎莉和知己Wendy的譚詠麟情史被隊友擺上枱，鍾鎮濤更笑他們「家happytogether」。</p><p>一連八場的「溫拿38大躍進演唱會」前晚大年初二在紅館揭開序幕，演唱會在維港賀歲煙花滙演後，在9時45分開騷，三面台全部爆滿。譚詠麟（阿倫）、鍾鎮濤（阿B）、彭健新、陳友和葉智強又跳又唱三個鐘，直至唱出最後一首歌《千載不變》，呼籲大家珍惜相聚時間，於深夜12時45分才完場。</p><p>「獨子要繼後」</p><p>溫拿開騷多年，陳友提議今年跟觀眾分享愛情故事，首先他大爆健仔當年為了到派對識女仔才學結他，怎料遇上今天的太太。阿倫加把口指健仔在太太面前如死狗鵪鶉，又用普通話說他患「氣管炎」（妻管嚴諧音）。健仔反擊指阿強似龜縮吓縮吓怎追女仔，阿倫即爆當年阿強追經理人的秘書。阿B則爆陳友老婆是他介紹，他說：「當年陳友老婆覺得佢似老夫子幾得意，就俾佢呃咗返嚟。」<br>當大家謂不知怎講阿倫的情史時，心知不妙的阿倫即說：「唔講最好。」健仔即表明跟阿倫家人稔熟，不便多談。阿B提議不如唱出來，之後便唱出《Tornbetweentwolovers》，當唱到歌詞「feelinglikeafool」即全場大笑，阿倫面露尷尬笑不出聲。陳友即補鑊說：「阿倫咁係有原因，我做咁多年兄弟老友，要講句嘢，阿倫為保守一啲規範作為獨仔要繼後。」阿B再說：「所以佢哋家happytogether。」無力反擊的阿倫面燶尷尬說：「大家千祈唔好學，最近有辦睇。」阿倫又指阿B女友無論老嫩高矮肥瘦黑白都有，阿B反駁問哪裏有黑，阿倫笑說：「黑埋你當黑。」
</p><p>阿B笑博反面</p><p>完騷訪問時，問阿倫是否真的面燶？他說：「見仁見智。」又透露綵排時沒這些內容，陳友指張國忠叮囑大家慎言。阿B笑指今趟博反面，他說：「點知今晚佢（阿倫）唔反，之後嗰啲場再講。」至於阿倫所指最近有辦睇是否指賭王事件？他即說：「我冇講人哋，唔好講咁多。」<br>採訪：胡比　攝影：陳俊強
</p></body></html>