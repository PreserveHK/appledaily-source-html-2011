<html><header><meta charset="utf-8"><title>驚爆早已秘密娶妻陳山聰認離婚獲超雲力撐</title></header><body><h1>驚爆早已秘密娶妻<br>陳山聰認離婚獲超雲力撐</h1><p>昨日忽傳出陳山聰為何超雲與太太Ponny離婚，陳山聰昨日直認去年底已和太太辦理離婚手續，他坦承此事令兩人都受到傷害，離婚原因則是性格不合。至於是否因為超雲而導致離婚，陳山聰卻不肯回應。</p><p>昨日本報收到匿名信，指其實陳山聰和太太Ponny之前已經秘密註冊結婚，而近日更為了超雲而離婚，回復單身身份。記者昨晚致電陳山聰，他對已婚及離婚兩事，都直認不諱，陳山聰說：「係，我係幾年前同Ponny結咗婚、簽咗紙，係舊年年尾分開咗，離婚係一件好sad嘅事，始終自己係圈中人，所以要面對呢啲壓力同輿論，佢（指Ponny)唔係圈中人，唔想每日都有人騷擾到佢。」</p><p>「雙方都受傷害」</p><p>陳山聰指自己對離婚一事都感到難過，他說：「離婚係雙方都唔開心，同埋雙方都受到傷害，我今次想同大家講一次，之後就唔想講大多，也希望外間唔好再騷擾佢。」至於分開原因，可是因為何超雲，陳山聰則不想多談，只堅持是兩個人之間的問題，他說：「係我哋之間性格唔啱，所以要分開。」<br>問到陳山聰是否因為超雲而導致離婚？他說：「唔關任何人嘅事，唔想牽涉到咁多人。」再問他與超雲屬於甚麼關係，他堅稱是普通朋友。當記者指出陳山聰之前曾說不認識超雲，如今卻變成朋友，他突然失憶，稱沒有說過這些說話。至於超雲疑在微博力撐他？陳山聰說：「我冇睇過微博，等我睇吓先。」他又再三強調與超雲僅屬普通朋友關係。</p><p>超雲暗寸柏豪</p><p>賭王三房女兒何超雲，近日成為周柏豪和陳山聰的爭奪對象，之前兩人已在微博互寸，近日陳山聰更為追超雲，拋棄太太Ponny，被封「新賤男」，而周柏豪就自行降級，只當超雲是朋友，更說「有錢過我嘅唔好行埋嚟！」和何超雲劃清界線。<br>昨晚7時，何超雲在微博有感而發，對柏豪將友誼同金錢掛鈎大為不滿，她說：「交友的定義不是用金錢來衡量，而是在乎於個人的品格之高低。」暗中力撐陳山聰，似乎默認兩人的關係。<br>採訪：比華利</p></body></html>