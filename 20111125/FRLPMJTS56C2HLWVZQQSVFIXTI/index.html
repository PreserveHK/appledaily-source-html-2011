<html><header><meta charset="utf-8"><title>拖得就拖不良推銷允退款　得個講字</title></header><body><h1>拖得就拖<br>不良推銷允退款　得個講字</h1><p>《蘋果》報道市場推廣公司IE游說年輕人加入傳銷及層壓式推銷、教唆少男少女提供虛假資料向財務公司借錢後，本報陸續收到多名受害人及前職員報料和求助。剛滿18歲的April在IE日做12小時，每月收入不夠維生，「我哋要幫公司畀埋租金，又要畀locker錢，被迫自費上推銷課程」。</p><p>少女落叠欠到一身債</p><p>19歲的廖小姐說：「之前話每賣一張coupon可以分到250蚊佣金，做落先知佢哋會用唔同嘅理由要你同上線拆佣，賣一張單得百幾蚊，車錢同飯錢都蝕埋，每月搵得千幾蚊，唔好話還債」。<br>IE推銷的產品包括秀身文化療程及巧容化妝學校課程，巧容股東之一李詩韻曾向受影響者公開道歉及承諾退還款項，惟記者跟隨其中一名受害人上門要求退款時卻遭刁難，職員只叫事主填寫退款申請書，拒絕承諾退款，「幾個月前都填過一次，之後佢哋回信話唔會退，今次我知李詩韻話肯退款先再上嚟，點知又係咁耍我，根本就係講大話」。至今已一星期，其申請依然石沉大海。本報為此向李詩韻查證，她堅稱只要持有單據便可獲退款。《蘋果》記者</p></body></html>