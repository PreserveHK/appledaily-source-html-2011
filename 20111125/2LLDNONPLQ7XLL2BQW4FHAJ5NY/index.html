<html><header><meta charset="utf-8"><title>花絮：沙比獲獎冧老婆</title></header><body><h1>花絮：沙比獲獎冧老婆</h1><p>效力皇馬嘅西班牙型男中場沙比阿朗素，喺日前獲雜誌《GQ》西班牙版頒發GQ年度最佳運動員獎（圖），正好賀佢30歲生日。其實，如果論西班牙男性運動員嘅成就，可能唔少人好過沙比，不過，《GQ》一向係sell型男索女嘅，咁沙比獲獎又好實至名歸喎！而佢獲獎致謝時，仲好識做話要將個獎送畀老婆。</p></body></html>