<html><header><meta charset="utf-8"><title>錢搵錢：日聯英超1哥今周做贏家 - 蘋果波神</title></header><body><h1>錢搵錢：日聯英超1哥今周做贏家 - 蘋果波神</h1><p>想做終極大贏家總各有方法，場內場外不停戰鬥的「萬人迷」碧咸，馳騁綠茵近廿載，依然為很多人作出完美示範，最值羡慕；柏雷素爾及曼城兩個「1哥」，也恨做終極大贏家，今周一熱一「冷」互串，一個周六日聯超早場，一個周日英超尾場，要成終極贏家，何妨給點耐性，勝負等足超過36小時。<br>雖然美職聯水準，充其量勝過澳職，約為英冠尾水平；但剛為洛杉磯銀河封王的碧咸，能夠成功完成5年合約，紆尊降貴，寫下完「美」句號，球技他未必是世界最好，但球品及比賽態度，無人能及。<br>就是那份在場內無論踢大小比賽，慣負傷低頭奮戰，36歲的他，足球生涯仍然精采。據報巴黎聖日耳門剛開出一份18個月逾千萬鎊的合約，邀他又再一次橫越大西洋，返回歐洲大陸比賽。<br>據報明夏倫敦奧運，主辦國英國的足球隊話事人皮亞斯，也預計會選召這位超齡「萬人迷」，加上加里夫巴利、艾朗藍斯等威爾斯當打猛將，英國隊屆時必星光熠熠，碧咸窮一生努力，應值得在餘暉再一次在祖國成為全球焦點。仍然是體育版一分子，京奧後又有幸可為倫奧埋首，屆時還有姊妹報《爽報》中午版包攬凌晨所有報道，人生難求，做足16小時想起也興奮。<br>要圓夢，總要先付出比一般人多的努力，只識長嗟短嘆，怎能享受他朝好時光；柏雷素爾由今年4月升班後，長期在日聯處高水平狀態，教一眾專家大跌眼鏡，臨衝線態更勇，近7場所有賽事計錄得全勝攻入19球失3球。今日早場招呼已散晒等季尾收爐的大阪櫻花，主隊單W穩開，再博失波波膽，只求3分落袋，煞科戰再作客有機會於本周便護級成功的浦和紅鑽，雙贏格。<br>英超，捧曼城反彈贏利記。初盤梳打埠開曼城讓波，但周中歐聯輸得難睇，今場港澳賠率即變冷去番平手盤。再次強調，利記未執好，上場奇陣贏車仔屬成功偷雞居多；打造3年的曼城返英超識變身，不用理會過去作客對紅軍賽績極劣，一個月前也沒有幾人估到，他們能作客大勝紅魔6:1。<br>下次見報（30/11）<br>蘋果波神</p><p>今日重心推介</p><p>熱選<br>曼城（平）<br><br>冷選<br>柏雷素爾勝2:1（7.5）、3:1（9）</p></body></html>