<html><header><meta charset="utf-8"><title>趣趣地：本田圭佑回國賑災</title></header><body><h1>趣趣地：本田圭佑回國賑災</h1><p>日本國家隊喺本月29號，喺大阪同日聯明星隊踢慈善賽，幫地震同海嘯災民籌款。喺藍武士嘅26人大軍內，包括本田圭佑（圖）同長谷部誠等12名喺歐洲效力嘅球員。由於呢場波唔屬於國際足協A級賽事，所以呢班海外兵嘅所屬球會，有權唔放人，但佢哋都好通情達理，畀呢12個球員返日本出一分力。</p></body></html>