<html><header><meta charset="utf-8"><title>周慧敏開騷遭煙嗆失聲</title></header><body><h1>周慧敏開騷遭煙嗆失聲</h1><p>一連兩場「DeepV．25周慧敏演唱會」昨晚在紅館開鑼，全場爆滿，捧場圈中人有傅明憲、古巨基和周汶錡等，周慧敏（Vivian）老公倪震也現身打氣。<br>演唱會甫開場，先播出鄭丹瑞的旁白，他說：「25年嚟見慣周慧敏喺台上嘅deepV，佢真係可以好deep，最欣賞係佢嘅坦率同認真。」接着再有曾跟Vivian合作拍劇集《大時代》的劉青雲的片段，之後身穿紫紅露肩裙的Vivian在台中升上來，雖然身形很瘦，但依然有谷胸效果，甚有睇頭。<br>Vivian唱完《孤單的心痛》後說：「多謝大家陪住我過25年，我已經想喊，唔好喊住，除咗喺演藝界25年外，亦見證我同大家嘅友誼。」當Vivian唱《感情的分禮》時，她卻被舞台的煙嗆至不能唱出聲，後來要飲水才可繼續。首位嘉賓是李克勤，但他想唱歌時，米高峯卻失靈無聲。Vivian指克勤跟以前沒有大分別，克勤則說：「係呀，我係多咗一大兩細，幾時到你要細？」令她狀甚尷尬。克勤表示知道她請來柏原芳惠做嘉賓，笑言要問柏原：「除咗食鹽，仲可以食乜防輻射。」</p><p>義賣紀念品賑災</p><p>另外，Vivian昨日傍晚跟演唱會高層在後台拜神，但由於她是教徒而未有上香，由工作人員拜神及切燒豬，身穿灰衫及戴黑超的Vivian只站在一旁，稍後亦有向在場冒雨等候的幾十位fans揮手，接着便返入紅館作最後準備。另外，紅館場外有演唱會紀念品出售，包括T恤和iPhone套等，收入扣除成本將捐助雲南和日本地震災民。<br>採訪：李珮洳<br>攝影：仇志德</p></body></html>