<html><header><meta charset="utf-8"><title>楊怡唔恨接阿佘棒
</title></header><body><h1>楊怡唔恨接阿佘棒
</h1><p>楊怡昨日着上米白色開胸低V露背裙領取十大電視女藝人獎，盛裝赴會大騷身材，前後均風光無限，但她不敢承認是全場最性感。</p><p>搵錢最重要</p><p>楊怡說：「每逢有頒獎禮我都會盛裝，今次唔係我最性感，今日好多女藝人都好靚，大家無分彼此，不過自己會做好預防措施，最緊要靚，今日我覺得唐詩詠最性感。」<br>提到無綫最近又搞新意思，力捧「四大美人」，不過名單並沒楊怡，她滿不在乎說：「自己唔care，何況個個都係好朋友。」<br>佘詩曼盛傳離開無綫，楊怡有望做無綫一姐接班人，她說：「呢個係虛榮，賺多啲錢最緊要，我唔想做一姐，阿姐（汪明荃）、嘟姐（鄭裕玲）就真係一姐，地位冇人可以代替。」<br>採訪：王崇穎、卓寶花<br>攝影：陳慧安
</p></body></html>