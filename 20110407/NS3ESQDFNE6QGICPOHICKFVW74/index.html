<html><header><meta charset="utf-8"><title>Anjaylia街頭仔「我都會畀facebook」</title></header><body><h1>Anjaylia街頭仔<br>「我都會畀facebook」</h1><p>第三代邦民女陳嘉寶（Anjaylia）形象健康，獲邀續約任代言人，日前她在灣仔街頭拍廣告，現時仍是單身的她，坦言以往有不少老外主動搭訕，她有給facebook好讓大家聯絡，惜最終沒有下文。Anjaylia期待街頭情緣，但不會太心急拍拖，始終讀書和工作最重要。</p><p>第三代邦民女陳嘉寶連續第三年擔任邦民代言人，Anjaylia日前在灣仔街頭拍攝新一輯廣告，穿上藍色制服的她幫一個男孩拾回跌了的眼鏡，然後報以甜美回眸一笑，雖然已拍了多個不同鏡頭，但Anjaylia仍細心聆聽導演指示，表現專業。</p><p>港男多怕醜</p><p>問Anjaylia酬勞有否增加？她表示每年都拍廣告已經很開心，這方面由公司決定。她坦言這個廣告帶給她許多東西，包括增加知名度，她說：「平時喺街都有人認得我，搭港鐵、巴士電視會播，感覺幾得意，途人見到都會望吓我或者同我影相。」<br>Anjaylia在廣告中遇上街頭情緣，現實中她坦言也有桃花，試過幾次有外籍人士走來搭訕，在咖啡室和街頭都試過，她說：「佢哋都有問我拎電話號碼，我都會畀facebook，都OK嘅，但通常之後都冇聯絡，不過香港男仔反而少，可能怕醜啦。」</p><p>現無暇拍拖</p><p>問Anjaylia是否接受在街上結識朋友？她說：「如果大方傾偈都OK，多啲機會都好，但有次好誇張，喺紅綠燈位，斑馬線，有個男仔突然畀電話我，再走咗去，有啲突兀，同埋唔好咁危險。」現時單身的她，表示工作很忙又要讀書，所以就算有男友也未必有時間招呼他，她笑說：「慢慢啦，家好勞累，前兩日先發燒，隨緣啦。」<br>採訪：溫敏芝　攝影：陳志嵐</p></body></html>