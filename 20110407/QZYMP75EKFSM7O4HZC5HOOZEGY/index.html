<html><header><meta charset="utf-8"><title>趣趣地：尼馬入波戴面具領紅</title></header><body><h1>趣趣地：尼馬入波戴面具領紅</h1><p>南美波一向風格粗野，日前自由盃分組賽，巴西山度士迎戰智利球隊高路高路，兩隊唔單止合演紅牌騷，一共有5個球員被逐，當中近期紅爆嘅巴西新星尼馬（圖），亦因為入球後無端端攞個面具出嚟慶祝，領第2面黃牌下，兩黃一紅出場。睇嚟呢位好有機會到英超搵食嘅森巴小將，做埋啲咁蠢嘅動作領紅，或者同巴洛迪利有得揮。</p></body></html>