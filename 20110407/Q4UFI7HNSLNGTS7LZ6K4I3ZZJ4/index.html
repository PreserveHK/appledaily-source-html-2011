<html><header><meta charset="utf-8"><title>陳敏之滿足撐無綫</title></header><body><h1>陳敏之滿足撐無綫</h1><p>近日不少藝員狂轟無綫工時長、人工少，不過總有人滿足現狀，陳敏之在無綫多年，她表示不會怕辛苦，最怕沒有工作。昨日敏之、高海寧和周家蔚等在銅鑼灣出席《飲食天王頒獎典禮2011》記者會，敏之說：「我想辛苦啲呀，我之前病咗想做冇得做，呢行冇辛苦邊有世間財，之後會有收成，係成正比。」<br>對於無綫被指刻薄，敏之力撐說：「我冇睇報道，人哋我唔理，最緊要係健康，之前都係捱壞咗，之後有機會都做唔到，所以我家做嘢同時會調理吓自己。」</p><p>同陳山聰疏離</p><p>敏之稍後會拍古裝劇《回到三國》，有機會跟好友陳山聰合作，她透露近日跟他很少聯絡，他是否掛着拍拖？敏之說：「我都想知，不過呢樣係人哋私事，畀空間佢解決。」<br>採訪：楊潔雯<br>攝影：陳慧安</p></body></html>