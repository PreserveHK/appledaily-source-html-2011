<html><header><meta charset="utf-8"><title>獲終身成就獎煇哥：冇人搵我作曲</title></header><body><h1>獲終身成就獎<br>煇哥：冇人搵我作曲</h1><p>香港樂壇教父顧嘉煇前晚獲特首曾蔭權頒發「2010香港藝術發展獎」的終身成就獎，許鞍華則從周潤發手中取過傑出藝術貢獻獎，煇哥說以往也曾在曾蔭權手中拿過獎，但興奮得說錯了年份，他謂若有人到加拿大找他，也會再作曲。到場演出的李克勤透露獲玉置浩二答應作曲，不相信對方不正常。</p><p>由香港藝術發展局主辦的「2010香港藝術發展獎」前晚在大會堂舉行頒獎禮，香港樂壇教父顧嘉煇獲頒終身成就獎，導演許鞍華得傑出藝術貢獻獎。特首曾蔭權上台準備頒獎時，大讚煇哥說：「我公餘時都聽佢嘅歌，鍾意《獅子山下》、《狂潮》等，佢係樂壇之光。」</p><p>唔記得曾受勳</p><p>之後煇哥由葉麗儀陪同上台，從特首手中領過獎座後說：「1984年，曾特首當時都頒過獎畀我，但唔記得係乜獎。」惹得全場大笑，葉麗儀在旁提場，輝哥才笑謂：「係銅紫荊獎，你都可能唔記得，估唔到仲有機會喺你手上攞獎。」其實煇哥於82年獲英女皇頒授不列顛帝國員佐勳章（MBE），98年獲頒授銅紫荊勳章。<br>煇哥受訪時被問到可會再作曲，他說：「冇人搵我，有人去加拿大搵我都會作。」大會又安排葉麗儀、李克勤及劉美君等獻唱煇哥多首經典名曲。周潤發前晚也任頒獎嘉賓，頒獎給許鞍華導演，許鞍華領獎後說：「太開心，發仔係我嘅演員，我係佢影迷。」她致謝辭時特別感謝母親。<br>此外，克勤受訪時談到好友陳慧琳（Kelly）小產後的情況，他說有傳短訊問候她。克勤謂現常帶兒子出街，不像以前抗拒被拍照。</p><p>李克勤撐玉置</p><p>至於曾在藝能做同事的莫少聰在北京涉吸毒被捕，克勤說很少接觸莫。談到玉置浩二被指失常，克勤謂之前曾邀請他作歌：「佢答應咗，價錢都傾埋。」有指玉置是因作歌壓力大，克勤說：「唔係因為我呀？我覺得佢好正常。」<br>採訪：胡比　攝影：陳俊強</p></body></html>