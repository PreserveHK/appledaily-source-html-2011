<html><header><meta charset="utf-8"><title>林家棟娶妻侍母買一送一</title></header><body><h1>林家棟娶妻侍母<br>買一送一</h1><p>林家棟是傳統男人，最重視家庭倫理，自小受到篤信佛學的母親薰陶，十分重視婚姻、家庭，一切以家為本。43歲的他，雖未娶妻，但絕對不性急，一切都是一個緣字，並決定婚後要同母親一齊住，好好報答養育之恩。</p><p>林家棟離開無綫外闖，他監製的電影《打擂台》揚威金像獎，多年沒有拍劇的他，最近有朋友搭膊頭，邀得他拍攝港台處境輕喜劇《一屋住家人》。林家棟和原子鏸在已播出的第一集飾演一對為結婚買樓，為賣樓離婚的夫妻，家棟表示婚姻仍然離自己很遠。</p><p>似鬥氣寃家</p><p>家棟日前說：「暫時唔近，我自己冇乜意欲，加上拍拖都係年幾，不過如果心血來潮，唔使去到拉斯維加斯，可能喺澳門結，一切都唔需要刻意設計，唔使plan定，一切隨心。」<br>家棟認為自己對伴侶要求不高，不過他事先聲明，家有一老如有一寶，伴侶一定要視其母親為至親，更必需要同一屋簷下，他說：「我係買一送一o架，兩位一體，我都想將來自己老咗，有人對自己好。」<br>視母親為至寶的家棟，經常搞小動作逗媽媽開心，他說：「我成日同佢頂頸，又會佢開心，好似鬥氣寃家咁，佢會叫我去買廁紙，我反問『邊有明星買廁紙o架』，佢反駁話明星唔使屙屎，係咪好好笑。我哋成日都係咁，呢個就係情趣。」</p><p>阿媽唔催婚</p><p>問現年43歲的家棟會不會被得意媽媽催婚，他說：「唔會，佢唔會講，我細佬生咗個孫畀佢玩，佢不知幾開心，日日弄孫為樂，唔會催我結婚。」<br>採訪：楊潔雯　攝影：陳志嵐</p></body></html>