<html><header><meta charset="utf-8"><title>名人明星賀王子大婚</title></header><body><h1>名人明星賀王子大婚</h1><p>英國威廉王子大婚，全球關注，香港人對英國情意結依然深厚，本地名人明星都關心王子婚事，JoyceMa胞妹郭志怡昨日就特別揀王子大婚日開張餅店，名嘴陶傑就以「吳彥祖搭鄭秀文」，形容靚仔王子娶平凡王妃。</p><p>香港曾受英國殖民統治百年，對英國特別有感情，威廉王子大婚，本地時裝女王JoyceMa胞妹、本地名店SEVVA創辦人郭志怡，就特別揀昨日王子大婚日，舉行餅店MSB'sCakery開幕禮，更將平日店內的公主餅，創作王子餅配合，她說：「做咗英國殖民咁多年，皇室大婚真係額外有親切感，家仲有邊個國家有咁靚嘅地方、咁靚嘅馬車，去成就呢件咁靚嘅事。」提到王子，她說：「希望佢唔好再瘦，唔係塊面就仲長，禿頭可能壓力大。」</p><p>李桂蘭晚宴慶祝</p><p>李麗娟胞妹李桂蘭的丈夫PeterDavies是英國人，兒子Sean當年也和王子一樣讀伊頓公學，他們和一班在港的英國富人，昨晚在中環香港會所搞晚宴慶祝兼看王子結婚直播，李桂蘭說：「Kate冇戴妃嘅氣質，不過都幾靚，好啱做王妃，估計將來都會做王后。」<br>陶傑昨日在灣仔出席琥珀飾品宣傳活動時爆鄧永鏘收到囍帖，提到有指威廉王子的婚姻不被看好，陶傑說：「有人憎人富貴厭人貧，任何靚女我都唔睇好，終有一日會老，做人何必咁負面。」相比當年戴安娜的世紀婚禮，陶傑說：「當時新娘子靚，新郎哥猥瑣，今次新郎靚，新娘平凡，當年後面有戴卓爾夫人，今次弱咗少少，打個例子家係吳彥祖搭鄭秀文，三十年前就係葉楓搭張英才。」</p><p>AnaR.想嫁王子</p><p>王子大婚，無數少女夢碎，AnaR.前晚在西九出席樓盤活動，和德國公主IravonFurstenberg同場，AnaR.揚言要叫公主介紹王子給她，她說：「如果我年輕一點，我也想嫁給威廉王子，他們是一個好完美的童話故事。」蒙嘉慧在電話中說：「呢個係國家盛事，睇到都覺得好開心，會祝福佢哋，不過我一向都覺得婚禮唔代表婚姻，唔一定要童話式嘅。」鍾嘉欣則說：「唔係羨慕嘅，但戥佢哋開心，始終係王子婚禮，感覺好靚，好想參與、好想去到現場睇。」<br>採訪、攝影：卓寶花、盧妹、顏英儀、戴彩煥</p></body></html>