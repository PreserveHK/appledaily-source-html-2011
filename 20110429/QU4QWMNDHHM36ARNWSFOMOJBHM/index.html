<html><header><meta charset="utf-8"><title>商場攻略：寵物攝影＋裁縫月賺4萬</title></header><body><h1>商場攻略：寵物攝影＋裁縫月賺4萬</h1><p>從事平面設計的黃韻欣（Wendy）自小養寵物，8年前開始寵物攝影及度身訂做寵物衣服，單靠網頁，即使沒有街舖，仍能吸引寵物主人光顧，旺季每月賺約4萬元。<br>記者：陳皓怡　攝影：程志遠</p><p>「嗰陣時市面上好少人幫寵物影相，全港唔多過5間，好多人都係兼職做。」Water出世個多月已成為Wendy的模特兒，由於「工多藝熟」，Wendy其後更幫狗會朋友拍「團體相」，在口碑相傳下，找Wendy拍照的顧客越來越多。<br>「之前正職做設計師，都會在外面接工作，因為只可以星期六、日做，如果室外攝影，一日只可能做到兩單，若三、四單都係同一日，就要調到第二日。」見到眼前商機，Wendy逐由兼職轉為全職，客人一般消費由1000至2000元，旺季每月可賺3.8萬元（見表）。</p><p>影婚紗相遭惡八哥噬</p><p>Wendy說，接第一單生意時情況頗為狼狽，「嗰次太多狗，幾難控制住牠們唔好周圍郁，又怕佢哋周圍去廁所。」至於最難忘經歷，莫過於被狗襲擊，「客人想同隻狗一齊影婚紗相，我唔知隻狗有冇攻擊性，本身隻八哥都係自己周圍走，當我輕輕幫個客撥一撥頭髮，隻狗以為我攻擊佢主人，所以就噬埋嚟。」<br>除了為寵物拍照，Wendy亦會為愛犬扮靚，但市面上大部份都是小型狗隻的衣飾，大型狗隻的衣飾選擇有限，「當時想買件雨褸畀佢，上寵物店買唔到佢嘅size，咁啱有朋友幫人做禮服，我就問可唔可以幫我隻狗做。」</p><p>度身訂做戰衣拓客源</p><p>效果理想，除了令Water增添不同款式的「戰衣」，其他狗主朋友亦爭相查詢。引發Wendy將生意擴展至訂做寵物衣飾，「可能市場覺得細狗先會怕凍，所以只有畀細狗着嘅衫，大狗嘅衫就好少，度身訂做就更加少。」現時不只大狗，小至芝娃娃都有客人要求度身訂做。<br>寵物攝影客源由草根到中上層，不過度身訂做寵物衣服則主要是中產客，因為每件寵物衫約400元，「有個客人屋企可能有幾隻狗，間中會一訂5、6件，都係同一款，有時唔同款，講低個尺寸做起就叫個工人嚟拎。」現時有很多主人結婚時希望為寵物訂做禮服、婚紗，與牠們合照，佔現時寵物衣服的生意額八成。</p><p>上門度身增競爭力</p><p>寵物生意夏天一般是淡季，每月營業額約2萬元，「呢啲唔係必需品，試過金融海後嗰個夏天，消費力好差，夾埋攝影同寵物衫，一個月先做到5單生意。」開業初期，為擴闊客源，Wendy試過不同推廣方法，「試過畀幾千蚊喺網上搜尋器落廣告，但成效唔大，況且自己網頁累積一定點擊率會排得前啲，佢哋都搵到我。」<br>生意靠口碑，可以透過網頁吸納新客，她亦不時在狗展設攤位。開業8年，市場上寵物攝影越來越多，競爭越來越大，為增強競爭力，故提供上門度身服務，「客人帶隻狗出嚟度，其實係一件幾麻煩嘅事。」為寵物度身後，就到處搜集布料，縫製一件件寵物「戰衣」。</p></body></html>