<html><header><meta charset="utf-8"><title>電腦節執筍貨　$799平板送千書</title></header><body><h1>電腦節執筍貨　$799平板送千書</h1><p>掃電腦平貨，唔親自格價點得！由聽日開始，又輪到「香港電腦通訊節2011」開鑼，想開學前執番堆筍貨，就要留意今日報道，其中最抵玩有7吋eBook，減價外再送你1,000本電子書，開卷有益呀！<br><br>記者：陳國輝<br>攝影：伍慶泉<br>Model：LingWing@Zmodel</p><p>配ZiiStore豪送千本電子書</p><p>呢期Samsung、HP、Toshiba已分別推出全新嘅10吋平板電腦，抗衡iPad2。孰勝孰負尚未知，但港產貨Speed就來個側擊，力推入門7吋平板MB-Z1，賣點主攻電子書關係，處理器速度、記憶體容量，甚至畫面質素等規格都唔係重點，$799售價先係一眾平板電腦望塵莫及！採用Android2.1系統，雖未至於好Update，但用嚟睇eBook已經夠晒用！尤其今次跟Creative合作，內置類似AndroidMarket的ZiiStore，包括有遊戲、應用程式等免費或收費Apps俾你單撈；更重要係仲提供電子書服務，凡買機即獲贈1,000本中英文eBooks！以7吋平板嚟講，體形算輕算薄，加上屏幕光亮度充足，即使戶外環境下睇書都無問題。（a）</p><p>MB-Z1Profile</p><p>系統：Android2.1<br>處理器：ZiiZMS-05CPU<br>記憶體：內置4GB<br>屏幕：7吋輕觸屏幕<br>體積：133×208.5×13.5mm<br>重量：約450g</p><p>另類選擇：1GHz平板更順滑</p><p>如果你以睇片聽歌為主，也可考慮JNC7吋平板電腦。採用Android2.3系統，並配置速度更快嘅CortexA81.2GHz處理器，加埋個800×480高解像屏幕，睇戲自然更順更靚。（b）</p><p>潮拍DV　3D潛水玩到足</p><p>夏日炎炎，唔拎埋部防水DV喪拍就認真嘥晒。呢款黃色勁Sharp的WD-5，支援IPX8國際防水標準，即係話能夠連續1小時內潛入3米水底下操作，佢仲提供1080p全高清攝錄；另一款FX-1屬於孖鏡DV，可拍攝3D影像及影片，仲配3.2吋3D裸視屏幕。（a）</p><p>14吋筆電影音雙棲</p><p>LenovoIdeaPadG470GL配備呢期好Hit嘅LenovoEnhancedExperience2.0強化體驗專屬認證，開機最快只係廿幾秒，另外仲有14"HDLED靚芒，睇高清片靚得多。（c）</p><p>Targus腦袋最平$79</p><p>買完筆電，梗要襯埋又平又靚嘅電腦袋。搞開呢瓣嘅Targus今次都有幾項優惠，最抵係14吋防震隨身電腦袋TSS1820314"，比原價平一半以上，並提供綠藍紅三隻色，夠晒搶眼；TSS282AP14"則屬於手提電腦袋，感覺較為成熟。（d）</p><p>七折掃iPhone喇叭</p><p>JBL這個OnStage200iD喇叭，支援iPhone同iPad音樂播放，仲可以充電及有埋全功能遙控，個樣見得人之餘，聲音仲有番JBL一向高水準。（e）</p><p>香港電腦通訊節2011</p><p>日期：8月19日-22日<br>時間：10am-9:30pm（19-21/8）/10am-6pm（22/8）<br>地點：香港會議展覽中心一號展覽廳<br>門票：$20（會場及7-11便利店有售）</p><p>查詢：</p><p>（a）Speed（29581113）展館：V21、V23<br><br>（b）捷訊電器（36782808）展館：P01、L01、V21、23<br><br>（c）Lenovo（800938838）展館：T01<br><br>（d）冠恒（36196500）展館：N26、N36<br><br>（e）思維集團（29551000）展館：R31-R34、R39-R40</p></body></html>