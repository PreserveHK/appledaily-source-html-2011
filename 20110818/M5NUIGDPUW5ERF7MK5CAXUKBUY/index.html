<html><header><meta charset="utf-8"><title>謝子祺最想畀葉太鬧</title></header><body><h1>謝子祺最想畀葉太鬧</h1><p>保安局前局長葉劉淑儀06年若不回港從政，29歲的謝子祺（Marcus）今天或許仍是天天坐在冷氣房的IT人，毋須大熱天上門為街坊修理電視機。「可以咁講，冇葉太就未必有我」，08年由葉太議員助理做起，3年來被鬧過被抦過，終於從嚴師身上練成一身好武功，有望在11月底的區議會選舉初試拳腳。</p><p>有意在太古城出戰</p><p>雖自小對政治感興趣，卻苦無發揮機會，城市大學電腦工程系畢業的Marcus坦言：「都無邊個政治人物我想去幫。」04年畢業後，順理成章當個IT人。直至葉太學成歸來大變身，Marcus潛藏多時的政治心火即時燃起，「當年（06年）見到佢竟然識得同傳媒講笑，我就覺得：呢個高官變晒喇，唔係嗰位以前推銷23條好乞人憎嘅官喇。」<br>08年立法會選舉，Marcus自動獻身為葉太助選；葉太當選後，他更即時應徵議員助理，「竟然又畀我過到關喎」。09年他被葉太委以重任，坐鎮東區辦事處，展開非一般的地區生涯，「除咗一般啲求助個案，原來就算電視機有少少雪花，啲街坊都會叫我上門修理；有啲嘢，真係估佢唔到。」<br>葉太出名嚴格，身為愛徒的Marcus坦承被鬧過又被抦過，卻心甘命抵，「佢要求係好高，但至少肯畀機會年輕人；其實畀佢鬧、畀佢提點吓都係好事，至少我可能會第二次犯錯，但絕對唔會有第三次。」有意在太古城踏出從政第一步的Marcus，首要工作包括讀熟家居維修天書，「要等住整埋其他電器㗎嘛」。這種自嘲式幽默，也極可能是從嚴師身上學到。<br>記者：許偉賢</p></body></html>