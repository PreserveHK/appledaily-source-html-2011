<html><header><meta charset="utf-8"><title>全球最薄　GalaxyTab拗贏iPad2</title></header><body><h1>全球最薄　GalaxyTab拗贏iPad2</h1><p>網上盛傳SONY將公佈旗下首部平板電腦，Samsung即先發制人，日前由水路抵港嘅GalaxyTab10.1，配備雙核心處理器、10.1吋大屏幕，機身更比iPad2薄足0.2mm，贏咗。<br><br>記者：陳國輝<br>攝影：陳盛臣<br>Model：Crystal@Zmodel</p><p>半個一毫子咁厚</p><p>聽到Galaxy呢個名，開始有啲亂！實情Tab10.1係平板電腦一員，同佢早前推出嘅Tab以及TabWiFi，外觀上最大分別係個芒由7吋變成10.1吋。啱唔啱口味因人而異，但最明顯佢每樣嘢都比iPad2略為優勝，例如厚度就薄咗0.2mm，而重量亦輕咗36g。但係拎上手感覺好唔同，由於Tab10.1屬偏長瘦嘅身形，單手垂直拎起當然無問題，但改為橫向顯示之後，尤其女仔，明顯要靠雙手先托得住。</p><p>巨芒當Keyboard玩</p><p>新舊兩代比較，如果你認為只係Size唔同就錯！最大改良係Tab10.1終於擺脫「手機」影子！記得Tab同埋TabWiFi都用Android2.2系統，唔少玩家都稱呼為放大版手機；但呢次採用正式為Tablet而設嘅Android3.1Honeycomb，版面設計更精細之餘，Widget仲可以自由調整位置，而在主畫面更可即時切換執行中嘅背景工作，當正半部電腦咁使。屏幕闊咗，用QWERTY打字亦更方便，試相Preview仲好清楚㖭！</p><p>DetailsSnap</p><p>Profile：</p><p>處理器：1GHz雙核心<br>記憶體：1GBRAM<br>系統：Android3.1<br>體積：256.6×172.9×8.6mm<br>重量：565g<br>屏幕：10.1吋輕觸芒/1,280×800解像度<br>電池：7,000mAh<br>主要功能：800萬像素鏡頭、720p拍攝、連續播9小時影片、ReaderHub、SocialHub、MusicHub、Gmail、GoogleTalk、GoogleMaps、YouTube<br>顏色：黑、白</p><p>查詢：Like（23915552）</p></body></html>