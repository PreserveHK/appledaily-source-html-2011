<html><header><meta charset="utf-8"><title>熱爆YouTube　無規無矩小學雞喪鬧老竇</title></header><body><h1>熱爆YouTube　無規無矩<br>小學雞喪鬧老竇</h1><p>【本報訊】「呢個細路大個不得了……紅梗呀呢條友！」他是誰？他不是哈利波特，也不是天才童星，他是年約7歲的典型港童惡少。這個小學生惡童日前與父母到大埔超級城逛公司，其間疑因瑣事大發脾氣，即時在大庭廣眾之下，叉着腰喪鬧老竇。一對父母站在他面前頭耷耷「俯首受教」逾10分鐘，惹來大批街坊圍觀，有人搖頭嘆息地問：「誰之過？」記者：張培生</p><p>事發在上周末（9日）的大埔超級城一田超級市場外，有街坊將這場港童當街喪鬧老竇的活劇拍下放上YouTube，全片僅長約三分鐘，至昨晚逾萬人看過。有目擊者指事件擾攘超過10分鐘，一名當時在場的保安員更形容「搞咗成個鐘頭」。</p><p>指罵父：你唔識教我</p><p>據說當時這對年約30餘歲的父母，帶着年約7歲身穿白色T恤、短褲的兒子，在上址的一田超市購物後離開，其間因一些瑣事激怒了這名惡港童（亦可稱為「小學雞」，泛指心智不成熟、常撩事鬥非的人），他對父母「嗌破喉嚨」的破口大罵，不久便驚動了大批街坊圍觀，當時有街坊不值其所為，直言「咁惡死o架個細路！」但隨即遭惡少反罵，見到有人用手機拍攝時，其情緒更加無法控制。<br>從短片中可見，惡少不時叉着腰，氣得要噴火似的，並指着父親罵個不停，連聲帶都似扯破了，沙着聲的狂叫：「我唔想嚟，你要我嚟，你扯我嚟做乜呀，係咪你衰！」當時父親一直沒有出聲，惡少再大嗌：「我要返屋企！」父親沒有答他，但已有街坊搭嘴：「咁你自己返屋企囉。」但惡少情緒更加激動，再對父親大叫：「你扯我嚟，我有權報警。」父親繼續平靜，街坊又說：「我畀廿蚊你搭的士返屋企啦。」惡少又狂嚎一番：「我唔關你事…，又再指着父親罵道：「你唔識教我…」<br>街坊對這惡少的行為都為之側目，有人說：「呢個細路大個不得了，佢仲以為自己好有道理。」更有人即時問惡少：「你讀邊間學校o架？」豈料惡少反彈更強，向街坊狂呼：「我讀邊間學校關你屁事！」一名街坊嘆謂：「紅梗呀，呢條友！」</p><p>多次大叫：我要報警</p><p>更令人咋舌的是惡少突然用粗口指罵父親：「你老母XX……」街坊紛紛以「嘩、嘩」回應。其間隱約聽到父親問兒子：「邊個教你（講粗口）嘅！」惡少竟說：「你教我！」其間再多次大叫：「我要報警、我要報警……」父親在旁一臉尷尬。<br>拍攝短片的街坊可能不想再看這種令人不安的事情，拍了三分鐘後便關機離去。不過，記者昨日到大埔超級城向當日目擊事件的一名保安員查詢，他說並不清楚事件的導火線，但擾攘一番後，他們一家三口便自行離去。事件雖沒有驚動警方，但卻已成了街坊連日來茶餘飯後的話題了。<br><br>港童當街喪鬧老竇的活劇： http://www.youtube.com/watch?v=YMEozkxdPPk </p><p>小學雞惡語錄</p><p>網民圍剿</p><p>zar631：我以前細個時遇到呢啲情況，未出聲已經俾老竇星幾巴，多謝嗰啲兒童心理學家，成日叫人教仔唔好鬧，造就港童出現。<br><br>takehimout：個細路響唔同渠道見過人咁做，先學咗啲唔好嘢返嚟，屋企又冇人糾正佢。<br><br>cylokwin：咁多年佢父母做過啲乜，要用廿年來補救都未必得，所以如果為了10秒鐘的快感而沒有準備做好父母的責任，不如去死啦！</p></body></html>