<html><header><meta charset="utf-8"><title>尹光扮盧廣仲撼o靚模</title></header><body><h1>尹光扮盧廣仲撼o靚模</h1><p>【2011動漫電玩節之奇招突圍】<br>眾o靚模連日在動漫節晒事業線，「胸」惡示人，現年52歲的廟街歌王尹光昨日就以過癮造型硬撼，他以台灣歌手盧廣仲的打扮現身，同場還有扮學生妹的亞視小花陳綺文（Aki），二人大唱代言的「天龍八部2」onlinegame主題曲。</p><p>自嘲冇事業線</p><p>尹光受訪時忽然痰上頸，還被記者取笑看見o靚模起痰，他笑言：「係呀，見到咁多靚女，其實我剛起身先係咁。」問到尹光可有被太太詐型，不准他入場女，他得戚說：「唔怕，睇吓啫，啲女仔扮得花枝招展，唔望佢哋會好傷心，望吓係OK，我冇歪念。」尹光表示本想cosplay古裝大俠，但大會卻想他以這身學生裝入場，問他為何不扮o靚模？他抵死說：「我冇事業線。」<br>此外，尹光曾跟搭上台灣魔術師劉謙的李蘊合作，他直認知道二人拍拖：「李蘊有講，我希望佢哋好。」<br>採訪：文國駿<br>攝影：仇志德</p></body></html>