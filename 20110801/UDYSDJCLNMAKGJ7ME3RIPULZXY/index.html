<html><header><meta charset="utf-8"><title>拉姑、四哥獲邀賀乖孫</title></header><body><h1>拉姑、四哥獲邀賀乖孫</h1><p>張栢芝將於明日為兒子Lucas舉行盛大生日派對，慶祝4歲生日，有指此舉目的是為了挽救鋒芝婚姻，謝賢（四哥）和狄波拉都是獲邀之列。記者昨日致電四哥及拉姑了解，四哥依舊守口如瓶，沒透露半點風聲。<br>問到四哥會否出席Lucas生日派對？他在電話中說：「Lucas生日，佢係孫嚟咋喎，阿爺生日都冇人同我開party！」當記者提到霆鋒屆時都會出席，四哥說：「睇吓佢哋去唔去囉，個老竇就應該嘅，阿爺未必要去o架嘛，阿爺已經out咗啦！」問到霆鋒是否已邀請了他？四哥有點不耐煩說：「唉，你唔好同我講咁多嘢啦，叫到又點，唔叫到又點？我去又唔會話你聽，唔去又唔會話你聽，係咪吖？」</p><p>拉姑風騷留言</p><p>至於早前接受本報專訪，提起一對乖孫只喊出一個「痛」字的拉姑，其手提電話昨日雖然接駁到留言信箱，不過她風騷留言說：「Hieveryone！大家好，好耐冇見啦，你有事話低啦，thankyou大家！」看來心情已經輕鬆很多。<br>採訪：丁寧</p></body></html>