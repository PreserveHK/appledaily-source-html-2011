<html><header><meta charset="utf-8"><title>軒仔向羅力威示愛</title></header><body><h1>軒仔向羅力威示愛</h1><p>張敬軒前晚到澳門舉行「軒動心弦世界巡迴演唱會」，王菀之（Ivana）和羅力威做嘉賓，但軒仔竟然唔騷緋聞女友Ivana，反而直言睇中羅力威，惹來嘩聲四起，原來軒仔是感激羅的粉絲買飛支持。</p><p>憂母親病情</p><p>提到近日溫州高鐵事件，軒仔坦言對當局的處理方法感到心痛，更即時獻唱《AmazingGrace》給死傷者，到尾聲他演繹《預言書》一曲時，軒仔竟嚎哭至無法唱歌。<br>事後軒仔解釋是憂心患腦血腫的母親，加上有朋友患癌，又有朋友逝世，他說：「我會帶媽咪嚟香港醫，因為內地醫生意見好唔同，有啲話要開腦，有啲話喺屋企休養，朋友介紹一個腦科醫生，雖然貴啲，但如果照顧唔好會好易中風。」<br>採訪：李珮洳<br>攝影：黃偉雄</p></body></html>