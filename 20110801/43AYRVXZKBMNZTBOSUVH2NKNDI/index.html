<html><header><meta charset="utf-8"><title>推拉鍵盤分辨　新迷你孖寶</title></header><body><h1>推拉鍵盤分辨　新迷你孖寶</h1><p>近期AndroidPhone都好男性化，唔係大芒較為墜手，就係鋼琴黑拋光面，想搵部女仔自家機，真係唔容易！繼舊年X8之後，索愛Xperia系列再度出手，仲一口氣推出Xperiamini同埋Xperiaminipro兩隻型號，玩齊好色、細部、有靚芒兼可打埋QWERTY等女生至Buy賣點。你有幾貪心，都可以滿足你。<br><br>記者：陳國輝<br>攝影：陳陶鈞</p><p>mini飛走眼仔　pro追加鍵盤</p><p>驟眼睇，mini同minipro真係似模似樣！除咗外形上mini體形較細、重量較輕之外，其實功能上亦有明顯分別。例如minipro就提供一個滑趟式QWERTY鍵盤，好處係只要你喺主畫面前趟出鍵盤，就可以即時輸入文字，再經Gmail、facebook等社交功能途徑，即時發放訊息，而呢項亦係minipro獨有嘅「Type&amp;Send」功能。<br>另一方面，minipro亦多了一枚視像鏡頭，最大功效當然係俾你玩自拍或VideoCall，但假如你無呢個需要，並只希望機身輕巧細部就足夠嘅話，我就建議大家揀mini。</p><p>升呢BRAVIA芒　攝高清更靚</p><p>講到多媒體功能，兩者就無乜大分別！最值得留意嘅係，雖然主鏡頭僅500萬像素，但拍攝質素竟達到720p高清規格。現場即試直接由手機重播攝錄片段，除咗流暢唔窒格，呢個3吋MobileBRAVIAEngine靚芒，細緻度亦相當高，等你咪以為細芒就會睇嘢一嚿嚿！另外，兩者仲兼備xLOUD聲效技術，意思係就算將音量調至最大，喇叭亦唔會坼聲，但整體表現好一般，咪諗住有明顯立體效果囉！</p><p>miniproDetailsSnap</p><p>Xperiamini/miniproProfile</p><p>系統：Android2.3.3<br>處理器：1GHzQualcommSnapdragon<br>制式：WCDMA/GSM四頻<br>體積：88×52×16mm/92×53×18mm<br>重量：94g/136g<br>通話時間：240/300分鐘<br>備用時間：340/331小時<br>主要功能：720p高清攝錄、500萬像素相機、xLOUD聲效技術、3吋MobileBRAVIAEngine屏幕、主頁四角快捷鍵、Wi-Fi、支援microSDHC記憶卡<br>查詢：SonyEricsson（82038863）</p></body></html>