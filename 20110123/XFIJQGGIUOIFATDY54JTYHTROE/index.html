<html><header><meta charset="utf-8"><title>老孫新舊愛寃家路窄楊秀惠避開Macy</title></header><body><h1>老孫新舊愛寃家路窄<br>楊秀惠避開Macy</h1><p>賀歲片《我愛HK開心萬歲》昨日在荃灣宣傳，一眾女藝員包括陳法拉、呂慧儀、楊秀惠和陳美詩（Macy）一同出席。孫耀威的過氣緋聞女友楊秀惠和現任女友Macy同場，之前兩人曾同場出現，當時還毫無芥蒂，但昨日當要求楊秀惠與Macy合照時，楊秀惠即說：「叫埋全部演員一齊影啦，今日係《我愛HK》嘅活動嘛。」擺明不想和Macy單獨合照，態度180度轉變。</p><p>「私下有講有笑」</p><p>提到孫耀威視Macy為結婚對象，可會恭喜她？楊秀惠直言：「其他嘢唔回應喇。」反而Macy表現大方，她說：「佢可能要做其他訪問，大家諗多咗，一場同事，仲合作拍《萬凰之王》拍得好開心，佢做一個好奸嘅妃子，我就做佢嘅宮女。」<br>劇情可有被楊秀惠刻薄？Macy說：「拍時個個都演得好乞人憎，但私下有講有笑，仲一齊食飯。雖然戲劇老師有話演戲要用真感情，但大家都係跟劇本做啫」。提到男友孫耀威希望結婚，Macy說：「我又冇收到呢個風喎，都係睇番男仔，媽咪就好心急，不過唔到我決定。」<br>採訪：藍文浩　攝影：葉君海</p></body></html>