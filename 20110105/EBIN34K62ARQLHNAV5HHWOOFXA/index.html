<html><header><meta charset="utf-8"><title>中環在線：教學大樓命名　純官代父發言 - 李華華</title></header><body><h1>中環在線：教學大樓命名　純官代父發言 - 李華華</h1><p>噚日係中文大學教學酒店開幕，同埋將教學大樓命名做鄭裕彤樓嘅大日子，咁重要嘅時刻，當然唔少得彤叔同鄭家純「純官」兩父子。不過，可能凍得滯會變呆滯，彤叔噚日唔多精靈，講嘢呢啲粗重工夫，交晒畀純官做。<br>唔講唔知，原來彤叔同中大已經結緣30年！喺1977年，彤叔「十扑」中大創辦3年制工商管理碩士課程，到今日佢仲做緊呢個課程顧問委員會主席；1991年佢又同四叔李兆基合捐600萬美金，資助「耶魯大學與香港中文大學中國研究計劃」。咁多年嚟，佢一直贊助中大工商管理學院嘅學術發展項目，又做埋中大聯合書院校董同基金會委員……中大嘅朋友都應該同彤叔講聲多謝喎。</p></body></html>