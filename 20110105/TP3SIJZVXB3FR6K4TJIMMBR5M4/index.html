<html><header><meta charset="utf-8"><title>窩輪摶擊：洛鉬勢必破位　26394有得諗 - 俊樺</title></header><body><h1>窩輪摶擊：洛鉬勢必破位　26394有得諗 - 俊樺</h1><p>花旗股市前晚升幅擴大，道指升93點，報收11670。內地股市亦造好，滬深300指數升近2%，對港股氣氛有利。恒指噚日突破23600關，報收23668，升232點，成交763億，係近排較大嘅成交，如果成交能夠上返900億樓上，恒指應該夠力升破24000關。<br>最新嘅數據顯示內地通脹初步受控，如果往後數據都反映相同嘅嘢，內地股有機會回復強勢。<br>洛鉬C輪26394：洛陽鉬業（3993）報收7.50元，升2.4%。股價喺11月初見過8.69元，之後反覆回落，喺50日線開展橫行走勢，早幾日股價異動推高，成交亦回升，噚日大成交配倒轉錘，今日有機會裂口炒上，第一個目標放喺前高位8.69元，破位睇9.20元，可以諗吓隻C輪26394。<br>隻輪收14仙，2011年12月19日到期，行使價8.28元，溢價29.1%，引伸波幅57.8%，槓桿率5.4倍（有效2.9倍），正股見9.20元，26394睇24.6仙，正股跌穿6.88元就沽咗隻輪。<br>俊樺</p></body></html>