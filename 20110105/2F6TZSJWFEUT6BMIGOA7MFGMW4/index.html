<html><header><meta charset="utf-8"><title>華仔、雯女自爆有段情</title></header><body><h1>華仔、雯女自爆有段情</h1><p>鄧萃雯和羅蘭前晚在紅館擔任「劉德華Unforgettable演唱會」嘉賓，華仔形容跟九姑娘青梅竹馬，九姑娘就自爆「第一次」給了華仔，她說：「我想話畀大家知，華仔係我第一個帶Daddy見嘅男仔！」華仔自豪說：「係呀，我見過佢家長o架。」</p><p>拖羅蘭致敬</p><p>華仔表示讀書時已認識雯女，經常一齊玩，偶爾會到雯女家作客。華仔當年更慧眼識英「雌」，他說：「當年我見佢好想挑戰自己，好想畀人欣賞佢嘅演技，於是我提名佢入訓練班。我都好叻，早就知佢終有一日可以成為九姑娘！」<br>雯女坦言當華仔是大哥哥，也是奮鬥目標，她說：「每當我做到好攰嘅時候，一睇到你依然好努力，就會提醒自己要繼續努力。」之後雯女大膽以怨曲腔調演繹《明星》，觀眾報以鼓勵掌聲。另外，華仔特別邀請羅蘭姐做嘉賓，他拖着羅蘭姐獻唱《心只有你》，藉此向演藝界所有前輩致敬。<br>撰文：林妃</p></body></html>