<html><header><meta charset="utf-8"><title>smart接通iPhone4　免費向教主致敬</title></header><body><h1>smart接通iPhone4　免費向教主致敬</h1><p>剛出自傳的蘋果教主喬布斯雖已逝世三星期，但不少粉絲對這位教主依然念念不忘，人人跑去買自傳。其實要向教主致敬的最佳方法，是善用手上那部蘋果產品，smart推出全新smarturbanhip版本，頭50位車主免費送全新iPhone4接駁，集聽歌與免提講話於一身，絕對是車主的最佳良朋。<br><br>記者：許維雅<br>攝影：譚盈傑<br>Model：AnnieG@GME</p><p>11萬車價好抵玩</p><p>新一代smart以環保抵玩掛帥，年頭推出時將入門版smartfortwopuremhd定價九萬九引來大迴響，不過Dry版當然無乜Options。今次代理連同新推出的iPhone4接駁Options來加推smarturbanhip版本，雖同樣以61匹馬力的puremhd作藍本，但就跟番電軚、連加熱功能的電摺鏡、15吋12輻式合金輪圈及LED日間行車燈等四大Options作為基本配備。<br>雖然urbanhip的車價貴pure版少少，但因政府早前加稅，pure版已經唔止賣九萬九，再加埋Options，車價只售$110,000，其實已經着數咗，且更由鐵皮軨改為合金軨，加埋LED日間行車燈，的確靚仔好多！車價咁抵，亦要靠smart成功取得環保汽車稅45%優惠，1公升引擎加入ECOStart/Stop停車熄引擎系統及mhd環保技術，油耗只需4.3L/100km，二氧化碳排放98克/km，真是夠環保。</p><p>電話架iPhone4專用</p><p>smart形象向來充滿年輕玩味，新推出的iPhone4接駁Options亦追趕潮流，方便車主揸車時可聽電話內iPod的歌，又可直接當免提藍芽電話用，最重要是可充電，速度仲幾快，一舉三得！要使用呢個iPhone4接駁，須先安裝「smartHK」apps，然後將電話插入中控台旁邊的電話架上，開啟apps後會彈出ApplicationNotInstalled字句，只要繼續按Yes便可，這個時候便可直接聽歌。想打電話，記住先開啟電話內的藍芽搜尋，對應車身內置的藍芽一次，就唔使戴住handsfree打電話。smartapps電話介面清晰易用，唯一缺點是電話架只限iPhone4插入，莫講話其他電話用唔到，好彩新iPhone4S尺碼一樣，如果下一代iPhone轉用不同形狀的話，會用唔到呢！</p><p>smartfortwourbanhip</p><p>引擎：999cc直三<br>馬力：61hp/5,800rpm<br>扭力：89Nm/2,800rpm<br>傳動：5前速自動波<br>售價：$110,000<br>查詢：34288666（smartHK）</p></body></html>