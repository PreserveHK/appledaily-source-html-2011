<html><header><meta charset="utf-8"><title>黃浩然　期待有奸情</title></header><body><h1>黃浩然　期待有奸情</h1><p>螢幕前專做乖仔孝順仔戇直男角色的黃浩然（Raymond），形象不算最突出但絕對正面，婚前接近零緋聞，婚後更專心做湊仔公，放足幾個月假。即使唔係無綫「親生仔」一樣有劇開（我的如意狼君），份量屬第一男主角，證明有一定的觀眾緣，唯一要擔心的是另一焦點兼同劇另一男角──陳山聰。<br><br>記者：雷福財<br>攝影：蔡家輝<br>服裝鳴謝：HarveyNichols、Chevignon<br>場地：BettysKitschen＠ifc</p><p>Swarovski首發男裝系錶</p><p>近年中國的消費力及口味更成為品牌的重要參考標誌，即使在水晶界已是響噹噹的Swarovski，最新首度推出了男裝PiazzaGrande腕錶系列，女裝則是鑲嵌了大量BlingBling的水晶腕錶，兩者同時以龍為主題的限量鋼錶，變相消費者又多了選擇。Raymond知道老婆亦愛BlingBling，自行DIY水晶生日手錶。「好多年前，我專誠去買了很多Swarovski水晶，再逐粒黐上手錶作生日禮物。」專一好男人世間稀有，搭多樣具心思兼樣子不俗的，最開心莫過佢老婆。</p><p>未夠班收維基訊息</p><p>閒來無事Raymond便以湊仔為最大樂趣，連夜蒲都少，坦言最辛苦就是娛樂7個月大的兒子。工作上則開始着手拍攝《大太監》，一心想在電視劇磨練磨練，更從未收過王維基挖角短訊。黃：「有人講過你無收到SMS即代表你未夠班，即係要繼續努力，其實家喺TVB發展都不俗，畢竟有成幾百萬觀眾的平台，現實啲講機會（搵錢）一定大咗。你諗，如果拍劇無人睇收入又無會好氣餒。喺TVB有好多機會做不同角色，其實我最想做吓大奸角，你諗吓如果做開乖仔突然演活到個奸角，迴響自然更大，講到尾一為演技二為驚觀眾睇厭自己。」</p><p>愛同老婆撈亂戴</p><p>男人到不同階段總會有所改變，唯一令浩然依然着迷的是手錶，更成主要使費。「我同老婆都愛大錶面，鋼錶皮錶都有，現家中儲落30幾隻，平日都愛撈亂戴㗎。我覺得手錶對男人好有情意結，年輕時搵到少少錢你會諗買隻靚錶獎勵自己。我偏好簡約款，好似Swarovski男裝PiazzaGrande手錶，錶殼側面的黑色陶瓷撞鋼，簡單又有Details。同埋家手錶價日高，早買總平過遲買。」</p><p>Swarovski（22347126）<br>中環ifcmall1051號舖</p></body></html>