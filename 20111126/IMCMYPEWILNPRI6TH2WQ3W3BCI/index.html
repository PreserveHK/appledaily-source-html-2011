<html><header><meta charset="utf-8"><title>Wyman呻遭小春質檸檬</title></header><body><h1>Wyman呻遭小春質檸檬</h1><p>潮人黃偉文（Wyman）下年舉行演唱會，鄭秀文、陳慧琳等群星唱他過去20年的作品，他前晚在金鐘出席太古廣場派對，透露每日都收到歌手要求幫手、上台到賀，令他感動非常：「好似慈善捐款咁，不斷有人嚟，好似張信哲咁，家都加場。近排收到Chilam（張智霖）send嘅SMS，好窩心，睇完想喊，可惜真係太爆，我會視佢為30周年嘅秘密武器。」</p><p>「可能佢有好事」</p><p>不過，Wyman表示自己也有食檸檬被拒絕過，更有弦外之音說：「只有一個artist，就係小春。我10周年時有搵過佢，佢應承嚟，但當晚8點開騷，佢5點先話嚟唔到。今年都有搵佢，佢公司話佢喺美國有事，我知小春係講義氣嘅人，估佢可能有好事發生。」<br>採訪、攝影：梁錦雯</p></body></html>