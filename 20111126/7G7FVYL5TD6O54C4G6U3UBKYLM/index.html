<html><header><meta charset="utf-8"><title>賤狼形象秒殺錢途陳浩民唔見百萬奶粉錢</title></header><body><h1>賤狼形象秒殺錢途<br>陳浩民唔見百萬奶粉錢</h1><p>【抽水門之事業插水】後日將為人父的陳浩民在太太蔣麗莎留港待產期間，背妻在內地向19歲宅男女神陳嘉桓抽水，難辭其咎的陳浩民馬上被標籤為賤男，近年北上賺人仔的他形象破產，據知不少跟陳浩民洽談中的廣告商和製作人都紛紛卻步，要求換人，陳浩民這次好色教訓，逾百萬人仔的奶粉錢見財化水。</p><p>陳浩民近年轉戰內地巿場賺人仔，早前奉子成婚迎娶內地老婆蔣麗莎，重心事業和家庭都北移，陳浩民的太太後日在港入院剖腹產女，二人世界變三口之家，添了囡囡後開支增加，陳浩民近日已努力銀賺奶粉錢，希望讓妻女有更好生活，惜卻因貪玩和爛飲，發生向陳嘉桓鹹豬手事件，女方不甘受辱，日前高調返港報案，陳浩民為盡快平息風波，前日即攬妻謝罪，並公開做大龍鳳求洗底翻身，不過淚功認錯似乎幫助不大。賤男封號令陳浩民形象插水，嚇怕內地製作人和廣告商，紛紛打退堂鼓，保守估計損失最少百萬人民幣。</p><p>陪妻產檢</p><p>陳浩民昨日4時許在司機接載下，與腹大便便的蔣麗莎到銅鑼灣作產檢，他下車時都體貼護着老婆，現場有十多名記者追訪，吸引途人好奇指指點點。問到他現在心情如何？他說：「未平復，今日陪太太睇醫生。件事暫時告一段落，我唔想講住。」其實陳浩民一聽陳嘉桓三字便說：「到啦。」蔣麗莎也附和：「多謝關心。」產檢後問到母嬰情況？陳浩民說：「醫生話好好。」聯絡上冼國林了嗎？陳浩民說：「未聯絡得上。」至於可擔心要負上刑事責任，他說：「呢啲嘢唔到我去理。」二人其後拍拖到時代廣場的city'super購物，他表示要買雞給太太補身。<br>陳嘉桓經理人冼國林昨日再次接受now觀星台電話訪問，對於陳浩民被網民狂插，他說︰「關於陳浩民嘅嘢我唔想回應，觀眾睇過，係真係假，誠意唔誠意，大家心裏有數。」冼國林指陳嘉桓現情緒不穩，已加派工作人員陪伴開解。而日前跟馬德鐘無綫經理人樂易玲傾談內容，冼國林說︰「現時唔方便講馬德鐘嘅嘢，但撫心自問，如果發生喺仔女身上、家人身上，會唔會幸災樂禍講無謂嘅嘢？」<br>採訪、攝影：林妃、朱志聰</p></body></html>