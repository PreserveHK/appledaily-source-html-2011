<html><header><meta charset="utf-8"><title>花絮：韋舒亞上載囝囝相</title></header><body><h1>花絮：韋舒亞上載囝囝相</h1><p>阿仙奴嘅19歲英格蘭國腳中場韋舒亞喺禮拜四榮升老竇，仲幫囝囝改咗個名叫雅治（Archie）。初為人父，佢亦嗱嗱聲同親友、球迷分享喜悅，將自己抱住囝囝嘅相上載至Twitter（左圖），仲話非常開心㖭。家佢因足踝受傷而要唞到明年2月，正好有時間湊仔，分擔女朋友羅倫（右圖）嘅工作啦。</p></body></html>