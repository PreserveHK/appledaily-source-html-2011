<html><header><meta charset="utf-8"><title>一周兩件：港燃後台猛可吼 - 錢雋</title></header><body><h1>一周兩件：港燃後台猛可吼 - 錢雋</h1><p>港華燃氣（1083）有祖國市場Backup，加埋實力大股東，有得諗。港華大股東係大孖沙四叔系煤氣（003），集團喺上年就獲阿媽注入6個祖國管道燃氣項目。阿媽悉心栽培，加埋實力雄厚優勢，港華有得加分。不過港華息率唔夠1厘，買嚟收息，確唔太吸引。但要咁睇，港華主打祖國市場，加埋集團業務擴展，中線業務有持續性增長嘅空間，派息亦隨之提高，係中線財息兼收嘅好選擇。<br>港華2011年中期純利升76%到3億銀，全年度純利起個孖到6億銀，預期PE由家陣20倍，跌到16.3倍。而港華2012年度純利增20%到7.2億銀，PE再跌到13倍幾。吼實港華3.75元橫行底收集，2012年度PE上返家陣20倍，會升47%到5.8元。</p><p>首國價殘博反彈</p><p>首長國際（697）於9月跌足成個月，累積隊咗25%，在對上星期一，股價最低位0.36元，仲殘過海嘯價0.385元。而集團現價（0.41元）嘅NAV折讓，高達66%，殘到爆。呢轉買首長國際，見佢一質穿0.4元，酌量收集，博反彈升兩成到0.47元，集團未有耐上到大摩建議目標價0.8元，而到時嘅NAV折讓，仲係高達58%。<br>錢雋</p></body></html>