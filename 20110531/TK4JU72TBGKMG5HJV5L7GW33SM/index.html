<html><header><meta charset="utf-8"><title>窩輪摶擊：神華上望42元　11816博升7成 - 俊樺</title></header><body><h1>窩輪摶擊：神華上望42元　11816博升7成 - 俊樺</h1><p>港股噚日反覆升破20日線，恒指報收23184，升66點，不過成交就顯著縮減，只得503億元，應該同噚晚花旗金融市場休假有關。<br>恒指50日線喺23373，係短線嘅阻力位，暫時未有足夠條件破關。要留意滙控（005）同內銀股嘅走勢，如果升勢可以維持，恒指會伺機破關。<br>商品期貨指數轉強，資源股可炒番轉，煤炭股可留意。<br>神華C輪11816：神華（1088）收37.45元，升0.6%。股價喺4月底升到38元掉頭，早排下試50日線企穩再組織攻勢，平均線組合已回復強勢排列，突破38元應該唔成問題，破位睇42元，可以諗吓隻C輪11816。<br>隻輪現價38仙，2011年11月21日到期，行使價38元，溢價11.6%，引伸波幅38.7%，槓桿率9.9倍（有效5.3倍），正股升上42元，11816睇66.2仙，升幅約7成半，正股跌穿35.80元就沽咗隻輪。<br>俊樺</p></body></html>