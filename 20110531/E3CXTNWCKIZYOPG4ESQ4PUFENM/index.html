<html><header><meta charset="utf-8"><title>琦琦有女萬事足</title></header><body><h1>琦琦有女萬事足</h1><p>琦琦和MCJin昨日在尖沙嘴出席童愛藝術活動，展示畫功。琦琦表示女兒任晴佳十分喜歡繪畫，她說：「佢都好有藝術天份，畫畫同攝影都係老公陪佢學，老公仲為咗個女去學鋼琴。」任達華非常愛錫囡囡，琦琦笑言：「佢唔單止廿四孝老竇，係四十八孝！」<br>琦琦表示自己主要負責女兒的中英數及功課方面。提到女兒，琦琦也大讚她乖巧：「佢家6歲都好乖，好鍾意睇書，平時買書仲多過買玩具。」</p><p>MCJin隨時生B</p><p>同場的MCJin被問到何時與太太生小朋友時，他表示一切順其自然，希望兩年後可以有仔女，問到婚後是否已不設防，他即尷尬說：「我真係唔識答你，費事外父睇到新聞，加上我尊重我太太，所以唔會講，總之一切順其自然。」<br>採訪、攝影：EddieWong</p></body></html>