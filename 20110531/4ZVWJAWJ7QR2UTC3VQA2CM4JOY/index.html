<html><header><meta charset="utf-8"><title>趣趣地：「壞孩子」愛大自然</title></header><body><h1>趣趣地：「壞孩子」愛大自然</h1><p>好多球星唞暑期間都會盡情玩樂，例如到賭城拉斯維加斯玩兩手，或者去享受陽光與海灘。不過曼城「壞孩子」巴洛迪利（圖）非常熱愛大自然，據報佢打算去肯雅睇飛禽走獸，又聽同僚嘅推薦會先去英國湖區渡假，諗住過番個寧靜嘅暑假。呢個嗜好同佢嘅「腦殘」行為啱啱相反，真係估都估唔到。</p></body></html>