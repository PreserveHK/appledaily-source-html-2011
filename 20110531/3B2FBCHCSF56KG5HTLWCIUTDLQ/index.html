<html><header><meta charset="utf-8"><title>古仔關心Sammi婚期</title></header><body><h1>古仔關心Sammi婚期</h1><p>古天樂、吳雨霏、名模AnaR.和AmandaStrang等，昨日在中環出席Hogan新店開幕，古仔搞爛gag，問同場在蘇州拍片回港的蔡卓妍（阿Sa），有沒有帶「蘇州屎」，他說：「係杜Sir講先，佢問我蘇州有乜嘢出名，我以為係江蘇餅，佢話係蘇州屎。」</p><p>練武術騎術</p><p>古仔透露完成手頭工作，稍後會為新片《楊家將》做準備，他說：「要受訓，做騎馬、射箭、武術嘅訓練。」提到有傳鄭秀文（Sammi）下年嫁給許志安，古仔表示會在片場向Sammi求證：「我冇聽過佢講喎，淨係喺演唱會見到人哋舉牌叫佢許太，我遲啲拍戲時會問佢。」<br>採訪：RitaLeung<br>攝影：WongWaiHung
</p></body></html>