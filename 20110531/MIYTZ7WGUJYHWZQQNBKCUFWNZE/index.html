<html><header><meta charset="utf-8"><title>Sharp3D機全解鎖　裸眼睇凸</title></header><body><h1>Sharp3D機全解鎖　裸眼睇凸</h1><p>日系手機一向有班忠實Fans，尤其今日iPhone、Android成主流，日本機更畀到用家新鮮感！以往用日本機要解鎖，部份功能有可能用唔到，麻煩多多，不過這次新返的SharpDocomoSH-12C，正式全面解鎖，插卡即用，再加上裸視孖鏡拍3D，仲唔夠晒突出?!<br><br>記者：許福合<br>攝影：王文忠<br>Model：Queko@PureModels</p><p>全面解鎖</p><p>日系手機在外形、功能上，真係唔會輸蝕，但除咗死忠Fans，觀望嘅人還是比較多。主要原因係日機一向有鎖機做法，香港用家花工夫解鎖後，手機功能往往都用唔盡。今次這部SH-12C除咗適用於香港GSM、WCDMA網絡制式外，最重要都係再無鎖機嘅問題，隨便插張本地網絡商SIM卡就用到，除了DoCoMo提供的服務外，電話及上網都可正常使用。系統使用Android2.3，上手完全無難度，雖然介面方面只見到英、日文選擇，但它支援中文顯示，加上Android有多款中文輸入工具可以下載，估計可吸引唔少Android玩家。</p><p>孖鏡裸視</p><p>見到機背兩個800萬像素CMOS鏡頭，就知SH-12C可以玩3D。內置自動對焦及LED閃燈，可隨時在2D與3D間轉換，更能對應3D相片及影片拍攝。試相時留意到，2D拍攝時鏡頭取景較為寬闊，可以當廣角鏡玩！SH-12C屏幕使用4.2吋MobileASV電容式，可以MultiTouch外，拍完嘅3D相片影片更可直接睇到3D效果，毋須戴3D眼鏡。其實介面本身都帶3D效果，圖示在桌面上浮起，按轉換掣即可免眼睛疲倦。</p><p>2D試相</p><p>3D實試</p><p>Profile</p><p>網絡：WCDMA900/2100MHz；GSM900/1800/1900MHz<br>處理器：1.4GHz<br>屏幕：4.2吋MobileASV<br>鏡頭：800萬像素CMOS×2<br>系統：Android2.3<br>待機/通話時間（3G）：430小時/280分鐘<br>其他：Wi-Fi、HDMI、microUSB、藍芽<br>體積：127×64×11.9mm<br>重量：138g<br>查詢：三禾電氣（23740618）</p></body></html>