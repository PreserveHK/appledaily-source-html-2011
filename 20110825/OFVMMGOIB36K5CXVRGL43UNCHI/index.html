<html><header><meta charset="utf-8"><title>熊黛林錫住城城塊面</title></header><body><h1>熊黛林錫住城城塊面</h1><p>熊黛林和汪圓圓昨日在中環出席Clarins護膚品活動，身為代言人的熊黛林穿上露背白裙，相當清純誘人。<br>一提起男友郭富城皮膚好，熊黛林就讚不絕口，邊讚邊心甜：「佢出道都幾靚，靚到女仔企喺佢側邊都驚，家型咗又成熟咗。」問有否幫男友做facial？她說：「唔可以隨便整佢，如果整花佢塊面點算？佢要拍廣告㗎！」<br>汪圓圓曾和羅仲謙一齊在內地拍戲一個月，對於羅仲謙和傅穎疑涉暴力分手，圓圓說：「我都好意外，希望佢哋冇事啦。」問她可覺羅暴躁大脾氣，她說：「佢好專業，唔做嘢時會講笑，好gentlement，仲教我哋點樣揀好嘅男仔，話要搵個對自己好㗎喎。」<br>採訪、攝影：盧妹</p></body></html>