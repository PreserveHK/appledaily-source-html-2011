<html><header><meta charset="utf-8"><title>隊友憂心為阿鋒而戰　同學贏波</title></header><body><h1>隊友憂心<br>為阿鋒而戰　同學贏波</h1><p>16歲少年阿鋒跑步熱身期間突然暈倒昏迷送院，隊友擔心得沒精打采，惟仍堅持繼續進行友誼比賽，希望贏波將好消息告知阿鋒，為他打氣。結果隊友果然以1：0勝出。</p><p>「隊長叫我哋畀心機踢」</p><p>有隊友形容阿鋒有如校隊中的「史高斯」，其間為了緩和眾人的愁緒，有人更戲言：「曼聯冇史高斯就唔得，我哋冇咗佢（阿鋒）就即刻入波！」不過，隊友始終心繫阿鋒，賽事結束後即急不及待趕赴醫院探望。<br>阿鋒隊友晉豪坦言：「阿鋒出事之後大家都冇晒心機，但隊長叫我哋畀心機踢，希望贏場比賽，帶個好消息畀佢！」隊友們事後趕到醫院，可惜只有家人才能入深切治療部探望。不過，晉豪指一班隊友稍後會再到醫院探望，同時祝願阿鋒早日康復，「一齊再踢波」。《蘋果》記者
</p></body></html>