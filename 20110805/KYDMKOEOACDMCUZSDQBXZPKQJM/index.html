<html><header><meta charset="utf-8"><title>沙灘輕食　包汁落手踭</title></header><body><h1>沙灘輕食　包汁落手踭</h1><p>你又曬我又曬，要享受夏日陽光，梗係去沙灘曬個夠！不過唔想曬到肚仔打鼓，就要跟Deseree學做幾款簡單又有特色的沙灘小食，帶去沙灘慢慢嘆都唔怕變晒樣，一於即刻Call埋班Friend開個沙灘Party先！<br><br>記者：趙珮倩　<br>攝影：陳陶鈞、黃子偉<br>Model：Eagle&amp;Meow<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=2175916<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>Deseree（派對專家）<br><br>自從嫁了個美國人，自此養尊處優過闊太生活。得閒最愛整東整西，烹調美食宴請親朋，最擅長煮西餐、搞Party。</p><p>煮題　沙灘Party輕食</p><p>有料到<br>橄欖　補充營養</p><p>味甘酸，含大量水份及多種營養物質，能有效補充體液及營養成份，具有生津止渴之效。</p><p>紅椰菜　高抗氧化</p><p>其所含的花青素，具高強度抗氧化功能，其纖維素亦較粗，適合做沙律冷盤。</p><p>鯷魚柳　鹹香增味</p><p>又叫鬼佬鹹魚，大部份鯷魚捕撈後便做油浸鯷魚，其鹹香味能提升菜式鮮味，多用來做沙律、意粉、薄餅等。</p><p>藍莓　保護血管</p><p>所含的抗氧化物質，對全身之血管具保護作用，並有促進循環系統功能。</p><p>薄荷葉　減輕頭痛</p><p>有助清除消化不良及感冒，減輕頭痛、咳嗽，止嘔，也具恢復疲勞、鎮定情緒的功效。</p><p>蜜桃　增強視力</p><p>含豐富水份、纖維、維他命C、葉酸、胡蘿蔔素、鉀、鐵等，當中維他命C和胡蘿蔔素對視力、血管健康均有好處。</p><p>法式吞拿魚三文治</p><p>講起在海邊吃三文治，Deseree想起在法國南部吃過的PanBagnat，PanBagnat意指WetSandwich，汁料要多到流落手踭，所以宜用有脆皮的麪包，先可包住入面的精華。</p><p>材料</p><p>法式農夫包1條、特純橄欖油4湯匙、橄欖（開邊）60克、鯷魚柳8塊、紅洋葱（切圈）/海鹽各適量、羅勒葉8片、吞拿魚（浸油）340克、番茄（切片）1個、黑胡椒碎少許、芥末醬1湯匙、檸檬汁1/2茶匙、紅酒醋2茶匙、乾葱茸1茶匙、雞蛋（烚熟）2隻、蒜頭（開邊）2粒</p><p>做法</p><p>1.乾葱茸、芥末醬、鹽、檸檬汁、紅酒醋、2湯匙橄欖油拌勻至稠身，下黑胡椒碎撈勻成汁料。<br><br>2.麪包開半，每邊挖出約1/4麪包肉，用蒜頭塗勻兩邊，再淋上餘下橄欖油掃勻。<br><br>3.放入洋葱圈、番茄片、羅勒葉、吞拿魚，淋上汁料，再放橄欖、雞蛋、鯷魚柳，再淋上汁料。<br><br>4.冚上另一半法包，包上保鮮紙，用負重物件，例如煲，兩邊壓一壓，放雪櫃雪至少2小時或過夜，其間最好反一次再壓。</p><p>藍莓餡餅</p><p>在沙灘玩了一整天，只是吃生果當然不算甜品，不如做一個藍莓餡餅，曲奇餅底配上藍莓餡料及金寶脆脆，味道酥脆酸甜，好開胃！</p><p>材料</p><p>金寶脆脆：麪粉250克、燕麥100克、黃糖125克、海鹽1/2茶匙、肉桂粉1/4茶匙、無鹽牛油200克、杏仁片30克<br><br>餡料：鮮藍莓500克、檸檬皮茸5克、檸檬汁2湯匙、砂糖95克、粟粉4茶匙<br></p><p>做法</p><p>1.先做金寶脆脆，將麪粉、燕麥、黃糖、海鹽、肉桂粉輕輕拌勻，再下牛油用手搓勻。<br><br>2.取出240克的牛油糰，加入杏仁片拌勻，留作面層用。<br><br>3.做餡料，將藍莓、糖、檸檬汁、檸檬皮、粟粉撈勻。<br><br>4.餘下的牛油糰鋪於盤底，壓平，倒入餡料，鋪上面層料，放入預熱至190℃焗爐，焗35-45分鐘，取出攤凉後切件即可。</p><p>貼士</p><p>可用3/4杯藍莓果醬代替鮮藍莓，味道較濃，但也很美味。</p><p>白仙芬黛蘇打汽酒</p><p>這杯WhiteZinfandel用了蜜桃、橙等清新水果炮製而成，最啱帶去沙灘開P！</p><p>材料</p><p>白仙芬黛酒（WhiteZinfande）（雪凍）750毫升、蜜桃（切片）2個、檸檬（切片）/橙（切片）各1個、有氣礦泉水（雪凍）375毫升、薄荷葉適量</p><p>做法</p><p>1.將蜜桃、檸檬和橙，放入冰箱雪至少3小時或過夜。<br><br>2.白仙芬黛酒倒入樽內，加冰生果，倒入有氣礦泉水，下薄荷葉拌勻即成。</p><p>香橙椰菜絲沙律</p><p>沙律菜很易變霉，這個耐放的香橙椰菜絲沙律，有香橙味及爽脆椰菜絲，放入玻璃樽內，方便攜帶去沙灘。</p><p>材料</p><p>橙（去皮起肉）1個、紅酒醋60毫升、青瓜片/西芹粒各150克、特純橄欖油1湯匙、紅椰菜（切絲）300克、葱粒2湯匙、海鹽/黑胡椒碎各適量、法式芥末/糖各2茶匙</p><p>做法</p><p>1.法式芥末、糖、橄欖油、紅酒醋、鹽、黑胡椒碎、葱粒拌勻。<br><br>2.青瓜片、紅椰菜、西芹放入玻璃樽內，倒入汁料，加橙肉，加蓋搖勻。<br><br>3.放入雪櫃雪至少3小時或過夜。</p></body></html>