<html><header><meta charset="utf-8"><title>何B下周港台開咪</title></header><body><h1>何B下周港台開咪</h1><p>何守信（何B）下周一會主持港台節目《開心日報》，他昨日與拍檔伍曼儀及林超榮於九龍塘接受訪問，他透露於節目中負責體育環節，而且第一次嘗試做廣播劇。何B表示越接近開咪日子，心情越緊張，他說：「好多人以為我以前做咁多大騷司儀，開咪一定當食豆腐，其實到今時今日我都好緊張，加上第一次做廣播劇，真係一個好新嘅嘗試。」<br>何B指太太十分支持他開咪，他說：「太太話呢個節目咁正面，都支持我做，不過佢就驚我起唔到身，同埋我都驚到時交唔到貨，好彩有兩個咁有經驗嘅拍檔。」林超榮指早於電視台已跟何B合作，當時他擔任幕後工作，每次的大騷負責為何B寫稿，故今次再有機會合作十分開心。<br>採訪、攝影：李珮洳</p></body></html>