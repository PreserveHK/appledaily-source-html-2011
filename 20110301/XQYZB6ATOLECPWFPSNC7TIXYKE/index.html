<html><header><meta charset="utf-8"><title>GiGi助男Fans求婚</title></header><body><h1>GiGi助男Fans求婚</h1><p>梁詠琪（GiGi）前晚在紅館演出尾場個唱，入座率七成，外籍男友Matthew繼續捧場，李心潔、楊采妮、黃耀明及關心妍等現身打氣，任賢齊任嘉賓合唱。</p><p>保安唔畀再安哥</p><p>GiGi突然走近觀眾席，台灣男fans拿鮮花戒指向身邊女友求婚，其女友感動落淚，GiGi帶領全場大叫結婚，最終女fans說我願意。<br>演唱會兩度安哥後結束，GiGi謂：「我想再出嚟唱，但同保安拗咗10分鐘，佢哋驚山頂觀眾湧向前會有意外，唔畀我出場。」是否想男友在紅館求婚，她表示：「可以考慮喺紅館宣佈結婚。」至於入座率偏低，GiGi說：「開場前已知，我已經好滿意。」她又透露前男友鄭伊健有送花籃，到他開騷時會回禮。<br>談到梁洛施與李澤楷分手，GiGi說：「最緊要小朋友成長照顧得好，父母唔一齊會對小朋友有影響。」有傳梁收30億，GiGi說：「冇意見，唔知30億係有幾多錢。」<br>採訪：李珮洳<br>攝影：黃偉雄</p></body></html>