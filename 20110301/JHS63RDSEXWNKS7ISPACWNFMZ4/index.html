<html><header><meta charset="utf-8"><title>拆局由企硬變要鋪下台階</title></header><body><h1>拆局<br>由企硬變要鋪下台階</h1><p>上周三預算案公佈以來，社會各界一直未有停止「追打」曾俊華。基層人士批評扶助不足，中產不滿不受惠，各階層怨氣冲天，惟曾俊華堅拒讓步。有建制派中人稱曾俊華要為這個反預算案浪潮負上最大責任：「未見過政府派咁多錢而一啲掌聲都冇」，更指曾俊華強硬態度令事件火上加油，如何鋪好轉軚下台階將成為關鍵。<br>有建制派人士透露，陣營內不少人均認為曾俊華今次的派錢方法好「戇居」，「換轉你畀我哋咁派法，都預咗市民一定會大鬧啦，真係冇乜政治智慧」。</p><p>講得太盡添讓步難度</p><p>最令建制派勞氣的是曾俊華面對反對聲音竟然寸步不讓，結果令他讓步也有難度，「其實佢一早唔應該講到咁盡」。<br>曾俊華最終如何「自圓其說」地讓步，成為政府此刻重點工作。如曾俊華一直聲稱因擔心退稅會刺激通脹而不採納；若日後要就此放寬，自然又被質疑現階段退稅難道不會刺激通脹？各建制派政黨昨日提出各樣的強積金「套現」方法，顯然是為了不改變曾俊華原建議下作出的修補措施。本報記者</p></body></html>