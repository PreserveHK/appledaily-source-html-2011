<html><header><meta charset="utf-8"><title>用手捽開啲屎最難頂</title></header><body><h1>用手捽開啲屎最難頂</h1><p>「找屎」專家溫柏豪06至08年在港大研究靈貓類糞便，發現26%糞便中的種子會發芽。努力背後總要付出，柏豪說自己不是特別喜歡糞便，在實驗室用手「捽開啲屎」，實在難頂。</p><p>聽歌分散注意力</p><p>柏豪自小喜愛大自然，在香港急速節奏中尋找生活平衡。他花兩年研究，其間沒親眼見過果子狸或小靈貓，只靠紅外線相機協助，及把搜集回來的大堆糞便分析，找出其品種和食性，「搵錯其他屎會好沮喪」，但亦因此懂得用肉眼分辨9種動物糞便，包括豹貓、箭豬、赤麂等。<br>果子狸和小靈貓在香港是受保護野生動物，出沒範圍遍佈港九新界郊野公園。柏豪為289件糞做食性分析，找到33種本地樹木共8.4萬粒種子：「最難頂係要用手捽開啲屎，我會戴多對手套，感覺同啲屎冇咁親密，同埋聽歌分散注意力。」<br>溫柏豪把當中140件糞便共4.28萬粒種子放回「執屎地」，觀察其發芽情況。發芽率最高的是重陽木，逾90%；其次是韓氏蒲桃，有56%；潤楠亦有50%；榕樹雖佔種子的大多數，但發芽率只有15%。種子平均發芽率為26%。動物有智慧，糞便有功用，溫做完研究後感嘆「人類連最基本搵廁所都要靠個app；人嘅智慧係咪真係咁低？」</p></body></html>