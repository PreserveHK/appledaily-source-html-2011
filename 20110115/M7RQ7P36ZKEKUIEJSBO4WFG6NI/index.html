<html><header><meta charset="utf-8"><title>籃FUN籃解：米歷錫爆擺烏龍</title></header><body><h1>籃FUN籃解：米歷錫爆擺烏龍</h1><p>踢波擺烏龍就成日見，喺NBA擺烏龍就少見好多；木狼中鋒米歷錫（左）周四就爆，主場對巫師打到第1節4分58秒，米歷錫喺自己嗰邊嘅罰球線，同巫師前鋒湯頓跳波，米歷錫高湯頓4吋，跳波諗住十拿九穩，點知左手大力一tip，竟然tip入自己籃框，送兩分畀巫師，好彩木狼最終都贏109:97。</p></body></html>