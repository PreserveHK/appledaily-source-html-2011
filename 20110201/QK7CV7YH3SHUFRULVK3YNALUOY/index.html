<html><header><meta charset="utf-8"><title>夏斌獻計　叫中國長買黃金</title></header><body><h1>夏斌獻計　叫中國長買黃金</h1><p>金價升完未？正當唔少證券商出嚟唱淡黃金，話升勢差唔多，又話今年可能會調整嘅時候，人民銀行貨幣政策委員會委員夏斌就出嚟建議，話為咗謀求人民幣國際化呢個戰略嘅核心利益，中國要喺一段相當長嘅時間度，貫徹不斷增持黃金儲備。<br>華華喺度勸喻聽完夏斌講嘢、打算衝入金市嘅投資者，唔少分析師都提醒，喺加息周期開始，買黃金嘅機會成本會高咗！<br>而且中國大陸嘅儲備政策，有佢哋自己喺經濟層面、政治層面等方面嘅考慮，唔係一般散戶嘅策略嚟o架，況且夏斌話要趁低吸納，華華真係好想知，咩價位為之低呢？夏斌又冇講清楚喎！<br>投資股市、滙市同埋商品，都係最好趁低吸納o架啦……嗯，夏斌講咗好似冇講咁喎！
</p></body></html>