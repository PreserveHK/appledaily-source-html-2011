<html><header><meta charset="utf-8"><title>中環在線：中聯石化「晒」資歷為攞錢 - 李華華</title></header><body><h1>中環在線：中聯石化「晒」資歷為攞錢 - 李華華</h1><p>中聯石化（346）引入內地延長石油做大股東後，中聯石化主席卓澤凡話，延長雖然喺內地油公司中只係排第四，但早喺滿清宣統年間成立，老過晒中國石油、中國石化同中國海洋石油咁多位大佬。當年全國第一口井喺陝北（即延安附近）發現同開採，就係延長操刀。<br>自從中央接手延長之後，保留成為內地唯一地方政府石油公司，家喺內地仲有幾百個加氣站，又有石化提煉廠，甚至全國性保險公司、銀行。<br>家陣延長入股中聯石化，將來會借助中聯搞國際化，涉足上、下游生意。另外，前管理層許智明起身後，中聯石化喺馬達加斯加嘅油田，逐步落實生產計劃，期望兩年後可以正式投產，估計開檔生產前要使5億美金。講咁多都係想話你知，嚟緊佢哋會想法子融資。</p></body></html>