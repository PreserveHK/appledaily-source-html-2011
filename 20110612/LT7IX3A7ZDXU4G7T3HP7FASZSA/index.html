<html><header><meta charset="utf-8"><title>Windows7溝蝸居　粉紅VAIOS最佳陪瞓</title></header><body><h1>Windows7溝蝸居　粉紅VAIOS最佳陪瞓</h1><p>潮界達人G.O.D.創辦人楊志超（Douglas），諗頭多多，佢除咗擅長設計傢俬擺放，今次仲結合Windows7各類型電腦，例如廁所襯部螢光Notebook，麻雀枱又搭上Multi-Touch掌上電腦，大膽之餘亦夠創意！但講到女生至愛，必然係粉紅VAIOS溝睡房，全Pink感覺，瞓覺都零舍舒服。<br><br>記者：陳國輝<br>攝影：陳盛臣</p><p>No.1　VAIOS睡房內瞓身玩</p><p>獨沽一味玩純黑Notebook，感覺既傳統又單調；講到SONYVAIOS，雖然佢已推出咗一段時間，但由於顏色眾多，機身夠輕細，連Douglas都認為擺睡房最適合！黑、白、藍、粉紅色之中，粉紅機放女仔睡房特別好睇，不過，Douglas覺得如果有撞色效果就更好，例如睡房牆身塗上淺藍色油漆，紅撞藍，感覺自然較突出。<br>講到硬件規格，VAIOS採用i5處理器以及4GBDDR2記憶體，並具備13.3"芒及RadeonHD6470M顯示卡，唔算得上最高階，但每晚瞓前聽吓歌，同時又打吓OnlineGame的話，大概都應付有餘。</p><p>Profile</p><p>處理器：IntelCorei5-2410M2.3GHz<br>系統：Windows7Professional<br>記憶體：4GBDDR3RAM<br>硬碟：500GB<br>屏幕：13.3"/1366×768<br>顯示卡：RadeonHD6470M<br>光碟機：DVDSuperMulti<br>體積：224.5×331×23.9mm<br>重量：約1.5kg</p><p>No.2　W500麻雀枱上煲劇</p><p>可能你會問，打緊牌仲玩電腦？若然其他腳友全部係「站長」，咁呢部AcerIconiaTabW500一定啱你！佢勝在機身輕，單手拎起，更重要採用Multi-Touch操作，就算你一邊甩牌一邊煲電視劇，基本上都唔覺得阻碇。</p><p>主要功能：10.1"MultiTouch芒、AMDC501GHz雙核心處理器、32GB硬碟、AMDRadeonHD6250顯示卡、HDMI介面</p><p>No.3　A320擺書房好慳位</p><p>就算幾細嘅蝸居，點都有飯廳，但係，書房就未必家家戶戶都有。想玩Desktop大屏幕，又希望慳到位，擺部LenovoIdeaCentreA320都唔錯！事關佢係一款All-in-One電腦，同時配21.5”大芒，用嚟工作啱晒！</p><p>主要功能：All-in-One機殼、IntelCorei3<br>處理器、4GBDDR3記憶體、500GB硬碟、21.5"LED屏幕、8合1讀卡器</p><p>No.4　VAIOC廁所玩螢到爆</p><p>點解喺廁所入面放部瑩光綠SONYVAIOC？可能亦係Douglas嘅撞色概念。但佢只係一款配備i5處理器及14"芒嘅「普通」Notebook，想防水就要買Panasonic三防機ToughbookCF-C1，盛惠$39,500！</p><p>主要功能：IntelCorei5處理器、14"WXGATFT屏幕、500GB硬碟、AMDRadeonHD6630M顯示卡</p><p>No.5　Series9大廳襯碳黑殼</p><p>客廳上放張巨型木枱，有大自然美感之餘，亦帶點粗獷。Douglas揀選SamsungSeries9作為最佳配搭，原因係呢部Notebook最薄處只有15.9mm，喺木枱上更顯突出，同時機面又採用碳黑色為主調，襯番大自然主題。</p><p>主要功能：重1.3kg、13.3"屏幕、IntelCorei52537M、128GBSSD硬碟、4GBDDR3記憶體、130萬像素相機</p><p>（a）SONY（23452966）　<br>（b）Acer（25202000）　<br>（c）Lenovo（800938838）<br>（d）Samsung（36984698）</p></body></html>