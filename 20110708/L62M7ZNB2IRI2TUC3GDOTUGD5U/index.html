<html><header><meta charset="utf-8"><title>「破壞人哋家庭幸福」黃榕斥Edison狼心如鐵</title></header><body><h1>「破壞人哋家庭幸福」<br>黃榕斥Edison狼心如鐵</h1><p>淫照風暴前與陳冠希（Edison）暗交多年，兼且應男方要求隨傳隨到的黃榕，如今被Edison否認曾與她發展、甚至不相識，黃榕火起指Edison冷酷無情、「狼」心如鐵，黃榕更自爆是張栢芝fans，覺得Edison成為鋒芝婚變嘅導火線，她感慨地說：「好可惜，破壞咗人哋嘅家庭幸福。」</p><p>黃榕早前為紀念米高積遜6月26日逝世兩周年，與香港饒舌歌手Dirty.R合作拍攝MV《DearMJ》，黃榕負責演繹副歌，她特別以性感造型走到旺角行人專用區拍攝，而MV則放在網上免費分享。除了唱歌，黃榕今個月中還會推出寫真集，問到她心情如何，黃榕說：「緊張，今次好多對手，又多國內美女，但對自己有信心。」</p><p>「當唔識呢個人」</p><p>有指黃榕與本屆港姐3許亦妮多年前一齊仔，黃榕否認說：「係細個已經識佢，但冇話去仔，因為佢都係做模特兒，當年佢15、16歲，大家有約出去食嘢、睇戲，至於夜店只係去生日會。」<br>最近黃榕前緋聞男友陳冠希亦拍攝新MV，計劃再搶攻樂壇，講到Edison早前否認與她暗交5年，黃榕無名火起說：「都唔係咁想提佢個名，既然人哋都講到話唔識你，我覺得都唔好咁低賤話識佢、再講同埋一齊啲嘢，既然人哋咁冷酷無情話唔識我，我諗我都當唔識呢個人，狼心如鐵。」</p><p>「對佢有恐懼症」</p><p>黃榕講明同Edison冇朋友做，亦不覺得可惜，黃榕說：「可以睇清楚個人，我有好多對我好好嘅朋友，我會珍惜愛我嘅人。」提到Edison的新MV，黃榕直言：「唔想睇！見到佢個名同見到佢個樣都有恐懼症，盡量唔好見到佢囉！唔想留意佢新聞！」黃榕自認為張栢芝fans，對於Edison成為張栢芝與謝霆鋒婚姻破裂的導火線，黃榕話：「好可惜，破壞咗人哋嘅家庭幸福。」<br>採訪：張俊銘　攝影：仇志德</p></body></html>