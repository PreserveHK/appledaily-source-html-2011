<html><header><meta charset="utf-8"><title>鍾嘉欣下廚母</title></header><body><h1>鍾嘉欣下廚母</h1><p>鍾嘉欣、連詩雅和RubberBand等前晚在荃灣出席聖誕倒數活動，嘉欣透露媽咪從加拿大返港探她，她第一次下廚炮製豐富晚餐，她笑說：「媽咪成日明示或暗示話想我或細佬煮餐飯畀佢食，話二十幾年嚟都係佢煮，所以今日趁有時間咪煮囉。整咗炒菜、蒸豬肉同蒸魚，媽咪話都幾好食，但為佢健康着想整得好淡味。」</p><p>想念家人</p><p>嘉欣直言做女仔應該學識煮餸，可惜一向興趣不大，她說：「我以前都有偷師，家媽咪一年先嚟探我一次，我都好掛住屋企人，但已經習慣晒。」問到聖誕願望？她說：「希望身體健康，因為呢排成日都撞親受傷。」<br>另外，連詩雅表示入行兩年，今年可以在工作中度過，覺得特別有氣氛，問到有否男仔約去街？她無奈說：「冇呀，全女班，十幾個女仔一齊慶祝。」<br>採訪：文國駿<br>攝影：陳順禎</p></body></html>