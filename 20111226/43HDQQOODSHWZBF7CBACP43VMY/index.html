<html><header><meta charset="utf-8"><title>高海寧撼ICup女　「我認輸」</title></header><body><h1>高海寧撼ICup女　「我認輸」</h1><p>被宅男擁戴的「咪神」高海寧（高Ling）遇勁敵，令她也感到壓力！高Ling昨擔任遊戲展活動嘉賓評判，竟遇上自稱擁有36ICup巨咪的參賽者，令她不得不認輸。近日寒風起，會否令她收起咪咪而減低收入？高Ling笑謂藝人沒冬天，擺到明繼續搏殺。至於出席隔籬書展的Jeana因冷病，即封胸避冷鋒。</p><p>高海寧昨日穿上黑色透視衫，與馬賽及沈卓盈到灣仔會展出席「亞洲遊戲展」，擔任PlayStationGameGirl選舉評判，三人即場各自教導16位參賽者行catwalk、跳舞及擺chok樣，最終選出3號曾善美為冠軍，亞軍及季軍分別是10號馬友蓉及4號郭穎兒，其中來自台灣的馬友蓉自稱擁有36ICup上圍，出場即令人譁然，大會還安排高Ling頒獎給她，巨胸當前，令高Ling感到壓力及尷尬。</p><p>「真係壓力好大」</p><p>事後高Ling接受訪問時坦言：「佢真係好勁呀，我認輸呀，見到佢真係壓力好大！」不過高Ling未被馬友蓉打擊到自信，她覺得身材最重要平均，胸前太勁是負擔，她坦言不會因巨胸而加分。身形適中的馬賽則笑言：「見到真係譁一聲，不過我都對自己有信心。」沈卓盈也笑言從未見過ICup身材，昨日首次見識到。<br>近日天氣嚴寒，問高Ling會否因而收起咪咪，令收入減少？高Ling笑言：「冇影響，天氣係凍咗少少，但多數都喺室內做嘢，唔擔心，而且藝人都冇冬天嘅，就算凍都可以露胸。」</p></body></html>