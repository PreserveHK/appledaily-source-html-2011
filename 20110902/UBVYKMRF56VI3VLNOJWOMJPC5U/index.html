<html><header><meta charset="utf-8"><title>趣趣地：幼獅夠「疆」大勝6粒</title></header><body><h1>趣趣地：幼獅夠「疆」大勝6粒</h1><p>U21歐國盃6月才打完決賽周，話咁快2013年外圍賽又開打，排喺第8組嘅英格蘭係威係勢，上周四首場分組賽主場大勝阿塞拜疆6:0（圖），幼獅個陣都唔失禮，利物浦新星佐敦軒達臣做隊長，其餘英超兵就有魯迪維爾、域咸等，不過最搶鏡都係中場蘭斯貝利，個人梅開二度。蘭斯貝利剛剛外借至韋斯咸，睇吓阿仙奴領隊雲格，會唔會考慮提早回收番佢。</p></body></html>