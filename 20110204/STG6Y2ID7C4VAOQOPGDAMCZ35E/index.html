<html><header><meta charset="utf-8"><title>馮仁昭四圍超：陳豪賺多一倍擬置業 - 馮仁昭</title></header><body><h1>馮仁昭四圍超：陳豪賺多一倍擬置業 - 馮仁昭</h1><p>陳豪前晚同湯盈盈、王浩信、胡定欣等現身黃大仙出席大除夕倒數活動，帶埋媽咪出席嘅陳豪話去年收入唔錯：「舊年搵多一倍，希望今年可以承接呢個收入，但都要留番啲錢交稅，仲想儲錢開咖啡店同投資磚頭。」有傳陳國強入主TVB後會踢走高層樂易玲，陳豪話做演員只會拍好戲，一切交畀管理層。</p></body></html>