<html><header><meta charset="utf-8"><title>林莉過年着紅底增運</title></header><body><h1>林莉過年着紅底增運</h1><p>2005年港姐季軍林莉上年才轉投模特兒行業，日前屬猴（30歲）的她以兔女郎打扮同讀者拜年，大騷42吋長腿，林莉說：「過年會留喺香港同屋企人拜年利是，每年都會買定新衫，仲會買一套紅色內衣，希望新嘅一年可以更加旺。」</p><p>望轉戰內地</p><p>上年才轉投模特兒行業的林莉，曾被傳有富商男友照顧，是非不絕。雖然起步比人遲，但她信心十足的說：「我搵咗相士睇兔年運程，相士話我上年有是非；踏入兔年係我發力嘅時候，仲會有貴人出現，新一年希望打入內地市場，喺上海、北京行騷。」<br>林莉家有四姊弟，她排第三，姐姐和哥哥都已結婚，家人希望下一個輪到她，她說：「之前有講過，不過家人都明白我嘅工作，所以都冇再催結婚，相士叫我兔年唔使諗姻緣，要畀心機工作，但我好信緣份。」<br>採訪：顏英儀<br>攝影：林德雄</p></body></html>