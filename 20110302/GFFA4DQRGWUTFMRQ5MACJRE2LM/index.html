<html><header><meta charset="utf-8"><title>F1.8Mood爆！</title></header><body><h1>F1.8Mood爆！</h1><p>呢期M4/3流行，貪佢細部、攝力特強！Olympus自E-PL2後又再度回歸機仔懷抱。無得換鏡質素靚極有限？新XZ-1強玩F1.8-2.5大光圈，隨手摘下小花拍輯寫真，主體鮮明背景矇矓，雖為二號仔細佬，一樣Mood爆！<br><br>記者：陳國輝<br>攝影：楊錦文</p><p>光圈ISO擰住校</p><p>唔通佢係一部大光圈儍瓜機？錯！雖然無得換鏡，但Lens位有個金屬接環，用家可直接用手調校不同設定！如PMode嗰陣，接環會幫你切換感光度，不斷扭、ISO就會不斷加或減；如選用AMode，佢又會轉為光圈值；至於選用ArtMode，就可調校濾鏡效果，免除了入Menu揀嘅麻煩！</p><p>濾鏡試拍</p><p>3"芒預覽微窒</p><p>PEN系列深入民心！其中一項就係配置多款濾鏡效果俾用家選擇，加強玩味；XZ-1亦無放過呢項分唇，佢提供六款Filter，包括柔焦、針孔以及濃化色調等，雖然跟以往嘅選擇無乜大分別，但經數碼模擬出嚟嘅效果非常逼真！不過要留意係，當選擇用某種濾鏡，畫面Preview時會出現輕微窒格情況，若然用佢攝錄720p高清片或許有點勉強，不過用嚟影相的話，效果就非常唔錯。</p><p>Profile</p><p>感應器：1/1.63"CCD<br>有效像素：1,000萬<br>最大光圈值：F1.8-2.5<br>光學變焦：4×<br>記錄媒體：SD/SDHC/SDXC<br>屏幕：3"OLED<br>影片模式：1280×720<br>體積：110.6×64.8×42.3mm<br>重量：約275g<br>顏色：黑、白</p></body></html>