<html><header><meta charset="utf-8"><title>中環在線：恒隆揸fit廿年　陳啟宗揀中上海投資 - 李華華</title></header><body><h1>中環在線：恒隆揸fit廿年　陳啟宗揀中上海投資 - 李華華</h1><p>唔講唔覺，原來陳啟宗（洋名Ronnie）已經做咗恒隆集團（010）董事長20年。<br>恒隆最新一期集團內部刊物《連繫恒隆》同老闆Ronnie做訪問，講吓佢領導集團20年嘅點滴。由於係官方刊物訪問老闆，所以唔使旨意有乜嘢內幕秘聞睇到，但就有講Ronnie當初啱啱揸fit時嘅經歷。</p><p>欣賞徐匡迪有國際視野</p><p>Ronnie話，當年做咗董事長無幾耐，就帶住幾個核心管理層，喺兩日內揸車去勻珠三角，經過審慎研究同分析，扑槌去內地做首項投資，仲揀咗3個有發展潛力嘅城市，最後，揀咗上海。咁點解係上海？<br>佢話當時浦東喺上海政府支持下開始起飛，上海市政府嘅官又開明，佢尤其欣賞當時上海市副市場徐匡迪有學識、有胸襟。同埋有國際視野。不過，華華更想知道，當年無畀陳生揀中嘅又係邊兩個城市呢呵。</p></body></html>