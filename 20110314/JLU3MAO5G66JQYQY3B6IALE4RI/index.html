<html><header><meta charset="utf-8"><title>處處維護超雲陳山聰揚言重學戀愛</title></header><body><h1>處處維護超雲<br>陳山聰揚言重學戀愛</h1><p>陳山聰被傳冧掂賭王何鴻燊千金何超雲，因此狠撇結婚三年的40歲前妻Ponny，加上起初否認認識超雲，另外又瞞婚，大話連篇，結果成為新一代賤男。昨日陳山聰於西貢拍攝無綫新劇《我的如意狼君》，近日突然富貴的他依然死撐否認與超雲拍拖。</p><p>近日傳出陳山聰與何超雲撻着，結果他狠撇前妻Ponny。山聰昨於西貢拍無綫新劇《我的如意狼君》外景，起初否認認識超雲的他，忽然改口指與超雲是朋友兼承認有聯絡：「佢做訪問我都有打畀佢，估唔到鍾意豹紋都俾人扯埋一齊講，我都有同佢saythanks同唔好意思，因為影響到佢。」</p><p>多女性朋友</p><p>問山聰與超雲的感情可有增進？他說：「只係多咗一、兩次聯絡，未至於增進感情，係朋友關係。」對於日前超雲指不排除與山聰有發展機會，他說：「呢個世界好難講。」再問山聰會否覺得超雲有做他女友的條件？他有所保留說：「暫時唔覺係，冇諗過，我咁多女性朋友，唔通個個都係對象咩？唔敢答。」<br>近日山聰除入住陽明山莊，又以寶馬代步，難怪傳出他被超雲包養，但日前超雲於訪問中已幫山聰澄清，他表示：「佢唔係幫我澄清，呢件事始終影響到佢，佢唔係包養我，佢得22歲，好多路要行，仲要拍拖。」似乎他很擔心超雲的形象受損。<br>談到前妻Ponny，山聰希望大家不要再騷擾她：「佢係圈外人，我係圈中人，我要承受係應該嘅，發生一段唔好嘅婚姻，希望佢唔好被騷擾。」問山聰現時對婚姻是否存有陰影？他說：「要重新學習婚姻同感情，人要成長，樂小姐（樂易玲）都知呢件事。」山聰在劇中演二世祖，加上近日形象插水，問他會否擔心更影響形象？他強調只是演戲。記者提到情敵周柏豪，山聰表明不認識他及不作回應，因不想影響其他人。
</p><p>柏豪送祝福</p><p>另外，柏豪昨出席尖沙嘴的慈善音樂會，對於超雲不排除跟山聰拍拖，柏豪說不回應。問會否祝福超雲跟山聰拍拖？柏豪說：「如果係真，值得開心同祝福佢哋。」柏豪再強調一直沒跟超雲通電話及約出街。<br>採訪：李珮洳、馬建華<br>攝影：林德雄、陳慧安</p></body></html>