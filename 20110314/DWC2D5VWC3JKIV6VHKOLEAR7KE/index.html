<html><header><meta charset="utf-8"><title>陳寶珠力撐小童粵劇</title></header><body><h1>陳寶珠力撐小童粵劇</h1><p>陳寶珠前晚到沙田大會堂，出席一個由唐氏綜合症小朋友組成的粵劇團演出，她和任冰兒擔任大會嘉賓。</p><p>謙稱不懂教</p><p>一眾小朋友演出前，寶珠姐專程到後台為他們打氣，看完眾小朋友的扮相和準備後，她不禁大讚小朋友一切有板有眼似模似樣，寶珠姐說：「我有睇佢哋綵排，真係好認真，當然大家唔可以用專業演員嘅質素去睇，但佢哋真係好畀心機去做。」<br>問到有否過兩招給小朋友？寶珠姐笑言自己不懂教人，但坦言他們要花上更多努力去演出，加上又聽教聽話，的確令人鼓舞。寶珠姐又說：「班小朋友見到我話好開心，希望大家對呢班小朋友出錢出力去支持喇，畀個機會發展佢哋潛能。」<br>採訪、攝影：張俊銘</p></body></html>