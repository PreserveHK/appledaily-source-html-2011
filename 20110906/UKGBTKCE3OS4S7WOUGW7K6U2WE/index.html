<html><header><meta charset="utf-8"><title>開心飛起2：百萬鋼琴前買醉　$12,500一口威士忌</title></header><body><h1>開心飛起2：<br>百萬鋼琴前買醉　$12,500一口威士忌</h1><p>仲同人講去氹仔食豬扒包咁out？去得氹仔，梗係要搶先睇最新《ZAIA》演出，然後去銀河試勻清酒威士忌先夠潮！<br><br>記者、攝影：李鑒泉<br>Model：Anisa<br>鳴謝：CirquedeSoleil</p><p>ZAIA舞獅踩波無冷場</p><p>既唔想入賭場搏殺，又唔想四圍走流住汗搵食，不如留在威尼斯人睇全新演繹的《ZAIA》，故事雖與上次差唔多，講小女孩夢遊太空，然後尋找自我。不過太陽劇團今次加入唔少新角色元素，包括有挑戰人體極限，結合芭蕾舞及雜技於一身的「手牽手」等亦看得觀眾目瞪口呆。值得一提是劇團首度加入中國元素，如會踩波的舞獅你又見過沒有？90分鐘內幾乎無任何冷場，完場時更人人企身拍掌，連某大時裝雜誌總編輯都大聲讚好。</p><p>g.《ZAIA》</p><p>地址：威尼斯人度假村<br>票價：成人$388起，2-12歲小童$194起<br>查詢： http://www.cirquedusoleil.com </p><p><br>水晶長廊人自醉</p><p>顧名思義，水晶鋼琴主打的是澳門只此一台、價值逾百萬元的鋼琴，還有liveband演奏，配合十多米長的水晶長廊及窗外夜景，果然酒未醉人人自醉，再嚐用日本清酒調製的特色雞尾酒，如味濃郁的Asiansour及Sakerinha，味道清新的綠茶酒Greenteaspritzer，唔覺唔覺飲咗幾杯。</p><p>h.水晶鋼琴</p><p>地址：大倉酒店28樓<br>營業時間：17:00-01:00<br>電話：（853）88835109</p><p>$150教飲5款清酒</p><p>清酒盃只有20個座位，但卻放滿日式酒桶、紙傘等，讓人如置身在日本庭園，咦，Anisa呢？她一早就走到吧枱請擁有日本國內資格的品酒師教她飲清酒，只需$150就可以一次過品嚐日本山口縣、宮城縣、新潟縣、長野縣及京都府的5款清酒，因為產地及技術不同，層次豐富，而且更有精選的一口小食來助酒，連Anisa都飲到唔願走。</p><p>i.清酒盃</p><p>地址：大倉酒店2樓202<br>營業時間：15:00-23:00<br>電話：（853）88835125</p><p>威廉大婚威士忌</p><p>來到全球首間麥卡倫威士忌吧，到處洋溢傳統蘇格蘭風，一邊嚐威士忌，一邊欣賞酒櫃收藏逾百陳年佳釀，如以皇儲查理斯及戴安娜王妃、威廉王子及凱蒂出生年份的單一純威士忌調和而成的大婚紀念酒款，以及極罕有的Glenlivet70年等。而提供試飲、味道偏甜的40年Glenlivet，oneshot盛惠$12,500，真係身份的象徵。</p><p>j.麥卡倫威士忌吧</p><p>地址：銀河酒店2樓203<br>營業時間：星期日至四：17:00-01:00、星期五至六及公眾假期：17:00-02:00<br>電話：（853）88832221</p></body></html>