<html><header><meta charset="utf-8"><title>網購熱：我愛茶煲吸塵機！</title></header><body><h1>網購熱：我愛茶煲吸塵機！</h1><p>買吸塵機唔好淨係識問內櫳用布袋定紙袋，畀啲品味出嚟！最近上日本網摷一摷，即刻愛上BlackandDeckerORB48，明顯扮高達入面嘅冬瓜Halo。雖然我自認係「自護之餘孽」，同Halo敵對無偈傾，不過呢部機，機頂㩒個掣就將冬瓜變茶煲形吸塵機，真係相當爆！機仔細細直徑13cm，重750g，細如掌上舞，功率暫未公佈，不過諗住吸勻全屋就勸你算罷喇，佢主要俾你用嚟吸吓電腦、枱面呢啲大型吸塵機難到位，充電式設計，攞去吸車都得，機價5,580日圓（約568港元），算幾吸引。<br><br>記者：朱崇德<br>網址：http://item.rakuten.co.jp/jism/4536178948012-21-416-n/</p></body></html>