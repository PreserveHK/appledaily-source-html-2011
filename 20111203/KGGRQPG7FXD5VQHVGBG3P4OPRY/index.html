<html><header><meta charset="utf-8"><title>趣趣地：艾比Twitter澄清冇整唇</title></header><body><h1>趣趣地：艾比Twitter澄清冇整唇</h1><p>早前有人比較高治老婆艾比（圖）幾年前同家嘅相，發現佢近排嘴唇厚咗唔少，引嚟整容嘅疑雲。艾比不斷出嚟澄清，都好似冇咩用，所以佢咬住個假厚唇，影咗張好核突嘅自拍相，之後放上Twitter，仲大大隻字寫明：「我發誓我冇整過個嘴！」其實，整同冇整並唔重要，最緊要係好睇啫。</p></body></html>