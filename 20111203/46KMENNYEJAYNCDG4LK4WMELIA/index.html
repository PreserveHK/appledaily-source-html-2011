<html><header><meta charset="utf-8"><title>校服情侶　宜家公然熱吻</title></header><body><h1>校服情侶　宜家公然熱吻</h1><p>【本報訊】陳列室當屋企，肆無忌憚瞓沙發錫錫。一對身穿校服的小情人疑情難自禁，竟在宜家傢俬陳列梳化上親熱，旁若無人，有人將他們親熱照上傳討論區，網民熱烈討論，斥責兩學生過份，世風日下。<br>一名網民昨午於討論區上發佈了十數張相片，相片中一對身穿校服、年約十餘歲男女學生，正坐在標籤為「新產品」的梳化上緊緊擁抱忘我狂吻，男方更一度埋頭於女方胸前、手伸到女方下體等，動作大膽。相片亦拍攝到有其他顧客經過，該對男女置若罔聞。網民猜測現場是宜家傢俬某分店，未知相片拍攝時間。</p><p>「唔知以為喺屋企」</p><p>網民紛紛留言斥兩學生行為過份，有人對他們忘我行為感震驚，「仲有條狗（毛公仔）㖭，唔知真係以為喺屋企」，亦有網民怒稱「勁想一巴一巴扯埋去」、「如果我係佢哋老竇，肯定打死佢哋，完完全全丟架」，亦有網民指傢俬店職員「無用、見到都唔去做嘢」。<br>宜家回應稱，各店舖都會有同事四處巡視，以協助有需要的客人，當遇上有客人行為不檢點時，職員會即場勸喻，並強調他們大多會自律地停止其行為。根據《公安條例》，任何人在公眾地方作出擾亂秩序的行為，最高刑罰可處罰款5,000元及監禁12個月。</p></body></html>