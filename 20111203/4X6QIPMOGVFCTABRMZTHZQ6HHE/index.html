<html><header><meta charset="utf-8"><title>馮仁昭四圍超：TVB群星普選胡杏兒高票封視后 - 馮仁昭</title></header><body><h1>馮仁昭四圍超：TVB群星普選<br>胡杏兒高票封視后 - 馮仁昭</h1><p>小生花旦爭崩頭嘅無綫《萬千星輝頒獎典禮2011》將於後日舉行，本報搵咗50個藝人選出佢哋心目中嘅視帝視后，結果《萬凰之王》嘅胡杏兒就以壓倒性嘅32票成為視后（詳見附表），遠遠拋離得4票排第二嘅佘詩曼同陳法拉；而《怒火街頭》嘅Law霸鄭嘉穎得20票、以3票之微險勝《潛行狙擊》嘅Laughing哥謝天華。</p><p>敏之最佳女配角</p><p>至於最佳男、女配角方面，黃智賢得16票成為藝人心目中最佳男配角，陳敏之就以17票撼贏胡定欣。另外，喺無綫官網TVBFun當中，至昨日為止鄭嘉穎以40%票數遙遙領先得票25%排第二嘅天華；而女主角方面，杏兒同法拉係28%同24%之爭，戰況比較緊湊。</p><p>杏兒自信試戰衣</p><p>對於獲同事支持，杏兒話：「同事咁支持真係好開心，好難得，希望唔會令佢哋失望啦。」問有冇信心攞視后？佢話：「信心係比當初宣佈入圍時多咗，我今年好用功去考呢個大考，唔只及格啦，家大家都覺得OK，都算放下心頭大石。」噚日準視后杏兒喺銅鑼灣試戰衣，問使唔使畀男友黃宗澤先過目？杏兒話：「件衫我都未有得過目，家都未整好。」<br>另外，有份競逐視帝嘅林峯今個月8號生日，噚日佢喺尖沙嘴出席活動時，大會就幫佢賀生日，佢話正日會同家人過，fans今日會為佢搞生日會。問佢想唔想搵個女友？林峯話希望有呢一日。</p><p>TVB藝人一人一票</p><p>投票藝人：1.林峯　視帝視后心水：黎耀祥、胡杏兒<br>投票藝人：2.吳卓羲　視帝視后心水：黎耀祥、胡杏兒<br>投票藝人：3.徐子珊　視帝視后心水：黃宗澤、胡杏兒<br>投票藝人：4.鍾嘉欣　視帝視后心水：黎耀祥、胡杏兒<br>投票藝人：5.鄭嘉穎　視帝視后心水：謝天華、胡杏兒<br>投票藝人：6.胡杏兒　視帝視后心水：鄭嘉穎、楊　怡<br>投票藝人：7.黃宗澤　視帝視后心水：謝天華、胡杏兒<br>投票藝人：8.胡定欣　視帝視后心水：鄭嘉穎、胡杏兒<br>投票藝人：9.馬國明　視帝視后心水：鄭嘉穎、李司棋<br>投票藝人：10.李詩韻　視帝視后心水：鄭嘉穎、胡杏兒<br>投票藝人：11.唐詩詠　視帝視后心水：鄭嘉穎、胡杏兒<br>投票藝人：12.田蕊妮　視帝視后心水：鄭嘉穎、胡杏兒<br>投票藝人：13.惠英紅　視帝視后心水：黎耀祥、胡杏兒<br>投票藝人：14.陳敏之　視帝視后心水：鄭嘉穎、胡杏兒<br>投票藝人：15.阮兆祥　視帝視后心水：黃宗澤、佘詩曼<br>投票藝人：16.關菊英　視帝視后心水：鄭嘉穎、陳法拉<br>投票藝人：17.張國強　視帝視后心水：謝天華、胡杏兒<br>投票藝人：18.李司棋　視帝視后心水：謝天華、胡杏兒<br>投票藝人：19.李香琴　視帝視后心水：謝天華、胡杏兒<br>投票藝人：20.陳展鵬　視帝視后心水：鄭嘉穎、胡杏兒<br>投票藝人：21.湯盈盈　視帝視后心水：謝天華、佘詩曼<br>投票藝人：22.馬賽　視帝視后心水：謝天華、胡杏兒<br>投票藝人：23.錢嘉樂　視帝視后心水：鄭嘉穎、胡杏兒<br>投票藝人：24.楊秀惠　視帝視后心水：鄭嘉穎、胡杏兒<br>投票藝人：25.苟芸慧　視帝視后心水：鄭嘉穎、胡杏兒<br>投票藝人：26.李亞男　視帝視后心水：謝天華、陳法拉<br>投票藝人：27.周家蔚　視帝視后心水：謝天華、佘詩曼<br>投票藝人：28.高鈞賢　視帝視后心水：鄭嘉穎、胡杏兒<br>投票藝人：29.黃長興　視帝視后心水：謝天華、佘詩曼<br>投票藝人：30.蕭正楠　視帝視后心水：黎耀祥、陳法拉<br>投票藝人：31.李璨琛　視帝視后心水：鄭嘉穎、胡杏兒<br>投票藝人：32.林子善　視帝視后心水：鄭嘉穎、胡杏兒<br>投票藝人：33.劉丹　視帝視后心水：鄭嘉穎、楊怡<br>投票藝人：34.龔嘉欣　視帝視后心水：鄭嘉穎、陳法拉<br>投票藝人：35.鄧健泓　視帝視后心水：鄭嘉穎、田蕊妮</p></body></html>