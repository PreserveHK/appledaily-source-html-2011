<html><header><meta charset="utf-8"><title>烏龍皇上嘆烏龍茶</title></header><body><h1>烏龍皇上嘆烏龍茶</h1><p>台慶重頭清裝劇《萬凰之王》，被網友發現嚴重穿崩。飾演道光皇帝陳錦鴻的書桌上竟然放有一支膠樽裝津路烏龍茶，究竟是插入式廣告？還是樽裝烏龍茶早在清朝已經有售？</p><p>「應該畀番廣告費」</p><p>本報記者致電皇上陳錦鴻，他獲悉此事後哈哈大笑說：「演員發現唔到，導演發現唔到，收音發現唔到，監製又發現唔到，剪接都發現唔到，品質監控人亦發現唔到，經過咁多重工序都冇人發現，所以好難得。」他更笑言：「應該畀番廣告費無綫，仲要搵埋我扮皇帝拍廣告，清朝皇帝都鍾意飲喎。」陳錦鴻表示因為一向鍾意飲茶，他會自備不同時代的私家茶杯，拍古裝會自備古裝杯，拍劇時用私家杯，他說：「我冇飲過呢支烏龍茶。」<br>監製莊偉健承認出錯：「係我哋搞錯，其實呢個場口拍咗好多個版本，take咗好多次，我哋亦用電腦進行剪接，唔明點解會整咗個NG版出街，我哋已經查緊喺邊方面出錯。」他大讚觀眾眼睛好雪亮，以後會再鞭策員工要再做得更好，不能重蹈覆轍。<br>採訪：林妃</p></body></html>