<html><header><meta charset="utf-8"><title>Game道：Game界橋王投政壇</title></header><body><h1>Game道：Game界橋王投政壇</h1><p>失驚無神，網上又再熱傳《那些年》？其實又係Playstation項明生（James）另一搞鬼之作。特首人選係近期話題，James就拉埋高登CEO林祖舜等人，組成「網民力量」，成為IT界特首選委候選人，今勻借《那些年》過橋，拍咗條《下一年，我們一起選的特首》嘅短片作宣傳，姑勿論你欣賞James橋多趕潮流，抑或不屑佢借意出位，總之已成功製造Noise。你可以唔Like四條麻甩佬着校服扮Young，但一眾數碼達人，又點捨得唔Click條片，睇吓長髮吳若希、露出42"長腿扮沈佳宜吖。James最厲害，永遠都係捉到大眾要乜嘅心理，何止九把刀呀！<br><br>足本版：http://www.youtube.com/user/Netizenspower#p/a/f/0/3G9gxviuQh0</p></body></html>