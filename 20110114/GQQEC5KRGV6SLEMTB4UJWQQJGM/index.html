<html><header><meta charset="utf-8"><title>新手Catalogue：MOTO賀歲激減　FLIPOUT跌破$1,980</title></header><body><h1>新手Catalogue：MOTO賀歲激減　FLIPOUT跌破$1,980</h1><p>以前細路仔過年最鍾意睇賀歲片，不過香港電影近年死死哋，買部賀歲手機睇片一樣啫！MOTOROLA呢排啲機出得唔錯，好似有翻身之勢，最近仲玩入門機賀歲減價，好似要食住條水咁話；當中注目度最高，係出咗無耐嘅FLIPOUT，側旋QWERTY鍵盤已經型爆，加埋Android2.1操作平台，上網、多媒體瓣瓣掂，機價下調至唔使二千「心理關口」，應該會幾去得吓；大路啲、鍾意打SMS有直身鍵盤版EX115，喜歡摸摸吓TouchScreen有EX128，機價同樣$999，一定殺到一班學生客！<br><br>記者：朱崇德<br><br>MOTOROLA（25063888）</p></body></html>