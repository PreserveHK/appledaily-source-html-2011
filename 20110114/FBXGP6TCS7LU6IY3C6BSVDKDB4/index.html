<html><header><meta charset="utf-8"><title>中環在線：太古唔只有糖　仲有金寶湯 - 李華華</title></header><body><h1>中環在線：太古唔只有糖　仲有金寶湯 - 李華華</h1><p>太古（019）有方糖大家都知，但太古有埋湯你就未必知！太古噚日宣佈，同金寶湯簽訂協議，成立合營公司「金寶湯太古」，發展中國湯品市場，公司打算今年初營業，而基地將會設喺家金寶湯上海個辦事處，負責湯品、上湯同高湯產品生產、包裝、品牌建立同銷售等等。太古主席白紀圖話，飲湯係中國人飲食文化中不可或缺嘅一環，如果將佢商業化，潛力會相當驚人，佢相信呢次合作可以將呢個潛力發揮出嚟咁話！而金寶湯個總裁DouglasR.Conant就話，07年佢哋登陸中國以嚟，太古一直為佢哋提供分銷服務，呢次合作，係加強雙方關係。太古嗰邊又話，中國係全球湯品人均飲用量最高嘅國家之一，每年飲用約3550億碗湯，差唔多全部都係喺屋企煲嘅……唔知當中有幾多碗係金寶忌廉湯同金寶字母湯呢？</p></body></html>