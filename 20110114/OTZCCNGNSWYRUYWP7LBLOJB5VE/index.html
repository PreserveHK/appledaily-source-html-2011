<html><header><meta charset="utf-8"><title>情人節預習　BB雙小白</title></header><body><h1>情人節預習　BB雙小白</h1><p>咁快講情人節禮物？未到喎！不過有心人早已計劃籌備，佢就係黑莓（Blackberry）嘅孖生小白––Bold9780以及Torch；一剛一柔，外形已經係襯到絕，再透過BlackberryAppWorld單撈有趣得意程式，更可於情人節前為你鋪排精心短訊攻勢，俘虜另一半！如果你諗唔到有乜驚喜畀對方，不如搵佢預習吓！<br><br>記者：陳國輝<br>攝影：林栢鈞<br>Model：RlaLai@ZModel</p><p>珍珠白也男性化</p><p>第一眼留意Bold9780，只係覺得佢同以前嘅直立式手機，毫無分別。但老實講，既然玩得實體QWERTY鍵盤，設計上已有局限，又要外觀創新，又想保留打字強項，哪有兩全其美！<br>好彩！今次Bold9780總算有突破，皆因佢入面配置最新嘅Blackberry6系統，Menu靚咗，Icon圖案多咗，更富有娛樂性；而另一賣點，就係傳統設計下，佢採用已甚少見嘅珍珠白機殼，喜歡與否就視乎個人口味，但搭配埋實體鍵盤之後，感覺較中性，男女都討好！</p><p>新Apps傳情秘笈</p><p>除外觀上襯晒白色情人節主題，仲有唔少Apps俾你自由發揮，為另一半製造驚喜！例如Bold9780今次主打「即拍、即上、即分享」，你唔止可透過500萬像素鏡頭拍攝，然後將相片Upload上twitter、facebook、Myspace等同另一半分享；你仲可透過特別嘅Apps，例如記錄對方嘅興趣、喜歡嘅禮物等，從而分析對方心思，方便作出安排；但講到底，最強武器都係製作E-Card，由影相、寫字等一條龍個人包辦，最有誠意。</p><p>DetailSnap</p><p>同場加映：小白Torch更可愛</p><p>想襯得起女性用家，黑莓嘅選擇真係唔多，好彩仲有呢部Torch！查實佢早前已經推出，但趁住就嚟情人節，於是再返多隻純白色情人節別注版，用佢嚟襯番白色9780，真係成雙成對！<br>Torch同樣採用BB6系統，並配備3.2"輕觸式屏幕及4GB容量，規格比9780更厲害，加埋好韓Feel滑蓋設計，女仔更覺得佢Cutie啦！</p><p>Profile</p><p>系統：Blackberry6<br>處理器：624Mhz、512MB快閃記憶<br>制式：WCDMA/GSM四頻<br>體積：109×60×14.1mm<br>重量：122g<br>屏幕：2.44"<br>通話時間：360分鐘<br>備用時間：17日<br>主要功能：500萬像素相機、Wi-Fi、HSDPA、3.5mm耳筒插口、QWERTY鍵盤、aGPS、microSD<br>顏色：黑、白<br>查詢： http://www.blackberry.com/hk </p></body></html>