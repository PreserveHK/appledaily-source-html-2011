<html><header><meta charset="utf-8"><title>傳林忠豪高海寧</title></header><body><h1>傳林忠豪高海寧</h1><p>林忠豪與廖碧兒撻着後，其緋聞隨即魚貫登場。昨傳林忠豪在搭上廖之前，曾在仁濟總理吳守基介紹下認識同樣是選美出身且具Dcup上圍的高海寧，並一度展開追求，高海寧昨表示認識吳守基，但對林忠豪就毫無印象。<br>高海寧透過電話說：「吳守基冇帶過男仔畀我識，我知廖碧兒呢單新聞，但唔識亦冇聽過林忠豪呢個人，有啲無厘頭。」她先後與林忠豪和少年廚神林澄光扯上關係，似與肥仔特別有緣，她笑說：「我本身鍾意劉青雲，佢識做戲又有好男人形象。不過我揀男朋友外形唔係最大影響，最緊要孝順有愛心，內在會更吸引。」</p><p>甄穎珊林忠豪撐枱腳</p><p>之前有指林忠豪先後與Freeze前成員甄穎珊、諸葛梓岐、AnaR.和周秀娜等飯敍，他昨雖強調與不少女星都是一面之緣，但甄穎珊昨稱數年前於蕭定一的生日派對上認識林，雙方一直有聯絡，至於林曾否追求她？她猶豫說：「唔知，唔會feel亦feel唔到，但我哋星座OK，佢雙魚，我天蠍，都幾好朋友，啱傾。」她讚林忠豪gentleman，曾駕車接送她，至於有否單獨見面？她說：「食飯囉。」曾否到訪林宅？她說：「私人嘢唔想答。」諸葛梓岐昨承認與林忠豪是相識5、6年的朋友，「但冇拍過拖，一定冇發展過。」<br>採訪：夏琴
</p></body></html>