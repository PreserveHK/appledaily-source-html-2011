<html><header><meta charset="utf-8"><title>官恩娜化白面妝變歌姬</title></header><body><h1>官恩娜化白面妝變歌姬</h1><p>官恩娜（Ella）擔任化妝品代言人，早前更有機會到日本新宿大型學府學習新化妝技術，昨天她出席產品活動，就與化妝導師為模特兒化妝，導師讚她技術進步不少。Ella於15歲起學化妝，現時工作多數自己化妝，但小時候間中也出洋相，她說：「細個喺倫敦讀書，以為化得塊面白啲會更靚，但搞到好似歌姬，亦試過用假眼睫毛，點知甩咗吊喺隻眼隔籬。」</p><p>遊日花過萬買衫</p><p>Ella又希望修讀化妝進修課程，向這行業發展：「好多藝人需要化妝，可能做到一門生意。」而Ella之前到日本就趁機掃貨：「上機前幾個鐘有得行街血拼，我用五位數字買咗好多衫褲，停唔到手。」<br>採訪、攝影：王連連</p></body></html>