<html><header><meta charset="utf-8"><title>「佢真係好有型」徐子珊冧爆人夫方中信</title></header><body><h1>「佢真係好有型」<br>徐子珊冧爆人夫方中信</h1><p>徐子珊在無綫新劇《仁心解碼》中，扮演精神病患者，雖然劇集乃兩年前拍攝，但她對自己的演出非常有信心。拍攝過程中最開心的，要算與方中信合作，徐子珊大讚他有型外，更爆方中信放工便回家湊女，堪稱好男人。</p><p>無綫近日播出新劇《仁心解碼》，飾演女警的徐子珊坦言是次演出十分考演技，劇中她幼時親眼目睹母親跳樓自殺，故患上精神病。身為警務人員，卻經常擔心自己的病情復發，患病期間遇上飾演醫生的方中信，兩人互生好感，方中信更對她不離不棄。</p><p>存倉底感失望</p><p>劇中有不少其他精神科病患個案，子珊直言今次演出有相當難度，因為有不少內心戲，加上要演繹歇斯底里的情緒，縱有難度，但從中令自己演技增進不少。<br>除了演技大躍進外，子珊拍該劇最開心的是可以與方中信合作，她大讚拍檔有型和有義氣，她說：「我覺得喺人生當中，可以同佢合作一次簡直係一大喜事，仲要做情侶，而且佢真係好有型keep得好好。」她表示未有太多親熱戲，最大尺度只是錫臉，問可有被方中信電暈，她說：「我初初有少少怕，但識耐咗之後佢其實有佢細路嘅一面，同埋佢好住家男人嘅感覺，佢一放工就返屋企湊女，真係完全冇架子。」<br>該劇兩年前已拍攝，只是無綫一直未有播出，反而在海外已賣埠，今次終於出街令子珊感到鼓舞，她說：「當中我唔知乜嘢原因，開頭都有少少失望，咁演員最重要拍好自己戲份，不過呢套劇喺馬來西亞播出時，係時裝劇全年之冠，所以我都好有信心。」</p><p>憂觀眾嫌肥妹</p><p>不過，子珊擔心的絕不是演技，反而是兩年前的身形，她說：「因為兩年前都仲係肥肥哋，家比起之前真係瘦咗好多，希望到時觀眾唔好話我肥啦，因為我已經好努力減肥囉，不過平時喺街度俾人認到，佢哋都話我真人瘦過上鏡。」<br>採訪：王崇穎<br>攝影：陳俊強<br>髮型：AsonWong@HAIR<br>服裝提供：Ballet</p></body></html>