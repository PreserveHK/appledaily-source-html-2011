<html><header><meta charset="utf-8"><title>雙卡雙待　影子HTC唔使二千</title></header><body><h1>雙卡雙待　影子HTC唔使二千</h1><p>論智能手機，iPhone、HTC、Galaxy這些名牌，大家肯定耳熟能詳，不過大名氣，身價亦相對地高，閒閒哋數千蚊一部，要埋堆又唔捨得？可以睇睇SPEED這部iLus，正面同HTCSensation有幾分相似，行Android之餘，最搞鬼仲係有埋雙卡雙待，價錢都係$1,980咋！<br><br>記者：許福合　<br>攝影：劉永發　<br>Model：Kimberley@PureModels</p><p>換埋介面激似九成</p><p>這部iLus用上4.3吋屏幕，與同樣係4.3吋HTCSensation，放埋一齊，外觀有幾分相似，最大分別係Sensation有些少曲線，機頂揚聲器外形有點不同外，同樣係行Android2.3.4系統，所以快速鍵同樣係標準的四款，純粹從正面「欣賞」，相似度可以去到70％！若果再想提高相似度，就可以到《Market》下載一款叫《FancyWidget》的Widget，可以在桌面上加上HTCSense介面招牌的數字鐘及天氣顯示，完成這個「化妝」後，相似度可以激增到90%。</p><p>原味Android</p><p>同樣係用上Android系統，GoogleApp當然有齊，不過想用到HTCSense整合式的介面，雖然無計，不過用番原汁原味嘅Android介面，相信一樣咁受用家歡迎。現時頂級Android手機都會用上雙核處理器，平民級的iLus就比較蝕底，以一粒650MHz支撐，介面反應速度雖不及這些五千蚊高檔貨，但內置有3D加速器，試玩遊戲及看影片，效果出奇地好，唔講仲以為用緊Sensation！iLus仲有特別功能，連好多大廠機都無的雙卡雙待，同時可插入兩張電話卡，接聽及打出電話都無問題。為咗照顧愛煲粥的用家，跟機仲有兩粒1,500mAh電池，通話時間可長達400分鐘，連「尿袋」都慳番！</p><p>SPEEDiLus</p><p>系統：GoogleAndroid2.3.4<br>處理器：650MHz（內置3D加速器）<br>圖像處理器：PowerVRSGX535<br>屏幕：4.3吋（800×480）<br>鏡頭：500萬像素（前置30萬像素）<br>體積：67.5×124×12.7mm<br>重量：152g（連電池）<br>查詢：SPEED（29581113）</p></body></html>