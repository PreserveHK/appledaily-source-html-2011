<html><header><meta charset="utf-8"><title>歐聯花絮：奧斯爾撐隊長奪金球</title></header><body><h1>歐聯花絮：奧斯爾撐隊長奪金球</h1><p>今年金球獎公佈咗最後23人候選名單，今晚歐聯作客里昂嘅皇馬有5名球員入選，包括基斯坦奴朗拿度、賓施馬、奧斯爾、沙比阿朗素同隊長卡斯拿斯。奧斯爾雖然有份競逐，但佢就撐卡斯拿斯攞獎：「佢係世界上最好嘅門將，如果係我頒獎，就一定畀佢。」另外，巴塞有最多嘅8個球員入選，而曼聯就只得朗尼同拿尼入圍。</p></body></html>