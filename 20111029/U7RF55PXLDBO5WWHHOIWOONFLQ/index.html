<html><header><meta charset="utf-8"><title>趣趣地：列納跟戴利學跳水喊驚</title></header><body><h1>趣趣地：列納跟戴利學跳水喊驚</h1><p>前利物浦中場列納（上圖）早前去咗插水，唔係，係跳水至啱。佢參加咗英國天空電視台嘅真人騷，走去學跳水，要跳3米板之餘，仲要跳10米台㖭！佢教練係英聯邦運動會跳水冠軍兼英國倫奧金牌希望戴利（下圖中）。列納練完水後話，上到10米台真係幾驚：「你上到去望落下面，一定會覺得自己跳唔到。」</p></body></html>