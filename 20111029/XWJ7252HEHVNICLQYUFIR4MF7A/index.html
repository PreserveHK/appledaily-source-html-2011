<html><header><meta charset="utf-8"><title>身家過億　嗜賭如命</title></header><body><h1>身家過億　嗜賭如命</h1><p>【本報訊】「坤叔後生時好打得，鋼條身形，成6呎高！」已故前敬義白紙扇「牛肺」與高佬坤識於微時，記者找到牛肺妻子「大媽」講述高佬坤生前點滴。她憶述，40年前坤叔被14K下江湖追殺令，200刀手殺入「雞寮」，當時高佬坤與牛肺以10打200殺出重圍，成為江湖佳話。</p><p>15歲已闖蕩江湖</p><p>大媽最後見高佬坤，就是他被捕前的新年。望着高佬坤在大馬入獄的遺照，她不禁雙眼通紅：「佢瘦咗好多，至少三、四十磅！」<br>高佬坤自小跟任職懲教署的父親不咬弦，15歲離家闖江湖，每次晒馬劈友出手夠狠，故很快受到幫會重用。70年代他開始「撈毒」，同行還有跛豪，當時白粉生意相當好，他身家一度過億。大媽說：「佢嗰時啲錢多到成屋都係，邊個兄弟無錢就上去攞，三五七萬好閒！」賺得多亦散得快，高佬坤出名豪爽，嗜賭如命，「賭一鋪牌九都幾十個（萬），當時太古城一個單位只係賣十幾萬！」</p></body></html>