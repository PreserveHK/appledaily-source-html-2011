<html><header><meta charset="utf-8"><title>丘勝之道：捧熱刺炒昆士柏 - 丘建威</title></header><body><h1>丘勝之道：捧熱刺炒昆士柏 - 丘建威</h1><p>每逢入秋球迷就要為睇波生理時鐘稍為調整。今日正是冬令開始，所有歐洲賽事均會比平日順延一小時，打算約三五知己睇波的你，記得留意開賽時間已更改。<br>在現今高水準的職業聯賽，10打11已難有勝望，不過昆士柏流浪上周在多打兩人的情況下，依然驚輸照守，而球隊亦未能善用人多打人少的優勢，盡早收伏車路士。領隊方針保守是其一，不過更能反映是昆士柏有幾多實力，各位心中有數！<br>整個下半場9打11亦僅捱到尾，而冰島老牌前鋒希古臣，與早前曾因不滿領隊而半場出走的泰拉拔，竟然為爭射12碼而爭拗，這樣的一支實力平庸球隊，上周爆大冷贏車仔，只是球證「御賜」的千載難逢機會，今晚作客熱刺，下周主場硬撼曼城，死亡賽程再靠運氣似不切實際。<br>筆者已一連兩周看好熱刺，前一周最終被紐卡素逼和，雖未能命中但球隊的表現卻絕對收貨。上周再揀，結果作客小勝布力般，表現雖未及前仗好，可是對於作客希望穩中求勝的哈利列納而言，兩仗作客取4分已合格，畢竟球隊真正發惡的地方正是白鹿徑主場。兩周後重返福地，矢志力爭前4的熱刺自不留手，今晚喜逢升班馬昆士柏，相信又是出擊良機！<br>文：丘建威</p><p>讓球主客和</p><p>星期日32熱刺勝[-1]（1.85）</p></body></html>