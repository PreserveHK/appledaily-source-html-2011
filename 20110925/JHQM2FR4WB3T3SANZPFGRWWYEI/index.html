<html><header><meta charset="utf-8"><title>花絮：伊朗後衞打CBA開大口</title></header><body><h1>花絮：伊朗後衞打CBA開大口</h1><p>衞冕嘅伊朗前日8強出局，噚日第5至8名爭奪戰就搵中華台北做「出氣袋」，中華台北冇咗「爆缸」控衞李學林坐鎮，難阻攻入21分及14個籃板嘅伊朗中鋒哈達迪，最終伊朗以98:66大勝。今仗攻入18分嘅伊朗後衞卡瑞尼（圖）日前話，查實好想去CBA打波，不過CBA球隊出手太低，但冇咩名氣嘅佢要月薪6萬美元，唔嚇走晒啲班主至奇！</p></body></html>