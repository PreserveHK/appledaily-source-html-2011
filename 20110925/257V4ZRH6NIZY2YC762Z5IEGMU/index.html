<html><header><meta charset="utf-8"><title>Ella再遇狂迷衝上台</title></header><body><h1>Ella再遇狂迷衝上台</h1><p>官恩娜（Ella）和患病的方大同昨日在荃灣出席新城活動，繼06年被狂迷狼吻後，Ella再遇上男狂迷，當時她在台上玩遊戲，突然有男歌迷想在觀眾席衝上台，幸好被數名工作人員阻止趕離場，但該男子依然不停大叫要送禮物給Ella，在台上的她則扮作鎮定聽不到。</p><p>「佢比較熱情」</p><p>相比起當年被狂迷狼吻，今次屬小兒科，Ella說：「我認得佢，之前嚟呢個商場見過佢，佢係比較熱情。事前大會已經叫我小心，話有個朋友好支持我。」Ella表示自從發生強吻一事，出台已很小心，她說：「如果亂都驚㗎，始終女仔氣力細啲。」會否要求公司請保鑣貼身保護？Ella謂：「唔使咁誇張，又唔係危險人物，今日都有兩個同事陪我。」<br>此外，Ella昨日到新蒲崗出席百貨公司活動，原先大會在新聞稿上指她會穿上浴衣性感登場，但最後她以密實浴衣示人，擺明貨不對辦，Ella只表示一身打扮由大會安排。<br>採訪、攝影：盧妹、王連連</p></body></html>