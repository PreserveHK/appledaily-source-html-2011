<html><header><meta charset="utf-8"><title>呂慧儀收淫媒電話</title></header><body><h1>呂慧儀收淫媒電話</h1><p>呂慧儀昨日在尖沙嘴出席手錶活動，談到徐子珊自爆被淫媒問價，身材惹火的呂慧儀也表示試過被問價，她說：「以前試過有人打電話畀我問價，我好想知嗰個人係邊個，我問佢點解會有我電話號碼，但佢死都唔肯講。我話佢知我唔會做呢啲嘢，我幫唔到忙咪收咗佢線，跟住再冇打電話嚟。」</p><p>「話個價好好」</p><p>呂慧儀和徐子珊同被淫媒問價，會否是同一人？呂慧儀說：「我都唔知佢係乜嘢人，覺得佢有我電話好恐怖，佢仲要講到話個價好好，我咪反問佢點解會有價，我個價淨係得公司先知。」她表示沒興趣知道自己的身價，她直言：「有價冇市都係一樣，橫掂都唔會做，費事人哋以為我好有興趣呀。」<br>採訪、攝影：楊潔雯</p></body></html>