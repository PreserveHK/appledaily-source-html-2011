<html><header><meta charset="utf-8"><title>反駁學者黎智英：不會缺少偵查報道</title></header><body><h1>反駁學者<br>黎智英：不會缺少偵查報道</h1><p>《爽報》出版後，每日再多80萬份免費報送到市民手中，有學者及前傳媒人指，免費報的報道主要是「蜻蜓點水」，無具體內容及分析，公眾只依賴免費報難以了解社會實況。黎智英反駁指，全新的多媒體報紙平台有聲有畫，簡單內容已可令讀者得到立體詳盡資訊，「唔一定寫到五、六千字先明白」，但他承認政治新聞較悶、「唔賣得」，不會是《爽報》主軸。<br>浸會大學新聞系助理教授杜耀明指出，免費報不會有詳盡新聞分析，若公眾依賴免費報去了解社會實況，作為一個公民社會，這是悲劇。有前主流報紙記者日前在《明報》副刊撰文，認為免費報需靠攏廣告商，會缺少偵查報道，「免費報的頭條一般只有四百字，一宗偵查報道，至少要數千字才能說明事情始末」。</p><p>「唔一定要寫五六千字」</p><p>黎智英反駁說：「呢啲學者係根據佢以前嘅傳媒觀念去睇新傳媒。」<br>他指《爽報》是全新多媒體報紙平台，有聲有畫，加上文字，如讀者想知道更深入、複雜的新聞內容，亦能夠滿足，「其實係用乜嘢方法去表達嘅問題，唔一定寫到五、六千字先明白」。他強調，《爽報》不會缺少偵查報道，「《蘋果》都要靠廣告商，咁耐以嚟都踢爆㗎啦，所以係唔成立，啲人係想當然啫」。<br>黎智英認為，免費報的新聞應該生活化、「輕鬆啲」，「除非大是大非，好似六四晚會、七一遊行，（否則）冇乜必要有好多政治新聞，嗰啲新聞亦唔賣，紙咁少，咁悶嘅新聞無謂放落去」。他透露，《爽報》手機app下月15日推出，屆時會有更多互動資訊。<br>《蘋果》記者</p></body></html>