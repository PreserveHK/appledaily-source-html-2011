<html><header><meta charset="utf-8"><title>辯稱難抵引誘　周旋兩姊妹間性交退燒案　被告自稱阿四</title></header><body><h1>辯稱難抵引誘　周旋兩姊妹間<br>性交退燒案　被告自稱阿四</h1><p>【本報訊】兼職風水師涉呃女友15歲胞妹X性交退燒，昨在區域法院被裁定表證成立。被告在警誡會面及自辯時，堅稱自己就算有錯也只是錯在「受唔住佢嘅引誘」。他更嘆謂，周旋於兩姊妹之間，猶如「阿四」，而女事主只當他是「水泡」，上大學後想離棄他，於是先發制人誣告他借驅鬼呃她性交。<br>記者：楊家樂</p><p>花名「阿鬼」的被告阮毓健（43歲），在警誡會面中透露自己中三未畢業，講到自己有本事令兩名大學女生芳心大亂。他稱自01年起與Y小姐拍拖，但與其胞妹X小姐甚少見面，直至04年陪她看醫生及吃飯後，開始熟絡。<br>被告指X愛在家中打開門如廁及洗澡，又喜歡穿着校服時要他攬抱。被告起初感尷尬，但後來習慣了。直至某日X洗澡後圍着毛巾，濕身走到被告面前挑逗，他終和X首次做愛。被告堅稱當時是05年暑假，即X所指的性交驅鬼一年後，當時X已16歲。<br>被告的版本不但承認跟X性交，更認肛交，但堅稱從未以驅鬼作藉口。「唯一嘅錯，係X喺16歲嗰陣，我受唔住佢嘅引誘做錯事。但我冇逼過佢，冇騙財騙色。」被告說。<br>被告指X會趁家中無人，預約他上門做愛。二人多數在梳化做愛，X會先將二姊的愛犬搬入房。被告說：「佢話唔想隻狗見到。」<br>由於心中有愧，被告初期與X做愛時下體「硬唔到」，故X曾幫他口交。有次X月經來潮，被告因迷信不欲性交，但X建議肛交。「佢話未試過自願同人肛交，要將第一次畀我。」被告聲稱。</p><p>被告表證成立</p><p>他一邊講到有少女自動獻身，一邊又形容到很為難。「咁多年嚟，我好似佢哋兩姊妹嘅阿四，接放工、接放學，夜晚錫完X同熄燈，再去錫Y，然後先坐尾班車返屋企。」<br>被告又指X「好唔抵得人哋」，看見人家有甚麼，她也要擁有，被告已盡量在物質上滿足她。X最終報警告發被告，被告初時說「唔明點解，唔知自己衰乜」，後來認為是X升上大學後「個心雄咗」，又得到更多學生資助金，物質上不用再靠他，故想離棄他。加上X的大學男友向她施壓，被告相信X不想他再出現，但他知她太多秘密，所以「屈」他。被告昨被裁定表證成立。<br>案件編號：DCCC493/11</p></body></html>