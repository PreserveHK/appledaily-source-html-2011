<html><header><meta charset="utf-8"><title>新特搜出爐</title></header><body><h1>新特搜出爐</h1><p>唐唐定振英做特首，關我哋咩事？反正有得睇無得揀，買衫就唔同，自己想點揀都得，一腳踏幾船又得。開季9月，人人爭相睇NewArrivals，但仍Out了一點！要看就要NewBrandArrivals（最新特別而首次），正所謂的新鮮感就係未見過未摸過，因此好感特別容易觸發，可能從此你多了一杯茶或者……最後得個知字囉。<br><br>記者：雷福財　<br>攝影：林栢鈞　<br>模特兒：Arekusu@StarzPeople<br>化妝：JanetHuang　<br>髮型：Beok</p><p>banalchicbizarre改造潮流</p><p>不知是日本人對法文情有獨鍾，還是法國早成為時裝的代名詞，品牌的法文意思解作二流、獨一無二及古怪，點都好，兩位80後品牌設計師AyanoIchige（市毛綾乃）及ShunNakagawa（中川瞬）就話你知只要有創意，一樣唔使靠打工的，很勵志吧。品牌成立於2002年，08年首次踏足東京FashionWeek發表新作，服飾大玩將多種不同Materials重新拼合，塑膠、尼龍、羊毛、牛仔皮等同時出現，深受裏原宿潮男追捧。不得不提，其起朵之作就是那對男士高跟鞋，透明膠面襯黑色漆皮，屬高難度挑戰。</p><p>AlexanderWang處男時裝</p><p>女裝的AlexanderWang有多出色的確唔使再多講，過去於美國時裝設計師協會CFDA攞獎攞到手軟，連美國版《VOGUE》總編AnnaWintour都對呢位美籍台裔設計師大表欣賞。JOYCE獨家引入的首次發表男裝AlexanderWang，一樣Keep住過往簡約風格，大玩Details，物料多為Nylon及皮革，遊走黑灰綠，擺明就唔愛浮誇，玩長青，情況與當年的DiorHomme有點雷同。</p><p>AlexandrePlokhov俄軍壓境</p><p>港人對俄羅斯除了熟悉Vitas、車仔班主外，嚟緊你仲要留意埋AlexandrePlokhov。時裝迷可能對此有點印象但模糊，若說是Versace男裝前任設計師，大家便頓時有種「哦」的感覺，其實他在2005年亦於CFDA拿下Swarovski'sPerryEllis年度男裝設計師獎項。同名作品以黑白灰為主，風格富有軍人制服味道，特色鍾意整條束腰索帶，可謂斯文中見Man味。</p><p>JOYCE（25235944）<br>金鐘太古廣場232號舖</p></body></html>