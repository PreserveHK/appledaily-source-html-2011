<html><header><meta charset="utf-8"><title>《桃姐》慶功晒四獎</title></header><body><h1>《桃姐》慶功晒四獎</h1><p>葉德嫻憑電影《桃姐》榮膺威尼斯影后，該片在當地又獲得三個獎項，包括意大利政府平等機會委員會頒發的平等機會獎、天主教人道精神組織Signis頒發的特別表揚獎，以及贊助意大利權威電影雜誌之基金頒發的LaNavicellaAward。前晚Deanie與劉德華、林家棟、宮雪花及導演許鞍華在跑馬地舉行慶功宴，許鞍華在台上未知是否太緊張，將其中一個獎跌落地。</p><p>華仔唔敢爭封帝</p><p>華仔表示心情仍然興奮，但與平日差不多，問他會否想憑該片奪影帝？他說：「我唔敢講，恰如其份。」有傳華仔欲找鍾楚紅、關之琳及張曼玉拍戲，他表示當然希望，但暫時未找她們，反而演唱會就有搵過，是否三位女星片酬太高？華仔稱片酬是市場決定。<br>下星期生日的華仔表示當日會放假，問他會否與家人一起看《桃》片？他說：「屋企人嘅嘢我唔答住。」葉德嫻表示前晚是第一餐慶祝飯，提到華仔說沒有送禮給她，Deanie說：「唔使喇，唔使咁貪心，佢已經畀咗好多機會我。」她稱暫時未有劇本找她演出，問到會否考慮加片酬？她笑說：「有人搵我先算，睇吓使唔使我脫先。」至於其家人有否返港跟她慶祝？她說：「冇，佢哋只係講welldone同goodjob，已經好夠。」　<br>採訪：王連連<br>攝影：黃偉雄</p></body></html>