<html><header><meta charset="utf-8"><title>Swing預告霆鋒上台</title></header><body><h1>Swing預告霆鋒上台</h1><p>組合Swing昨晚在紅館開騷，有指已離婚的謝霆鋒和張栢芝會一同睇騷為老友郭偉亮（Eric）及Jerald打氣。Swing傍晚進行拜神儀式，其間見他們雞手鴨腳，最後Eric和Jerald同拿起三支大香祈求演出成功，他們受訪時說：「第一次咁拜神，加上可能係最後一次演唱會，有啲緊張。」</p><p>「佢專登請假」</p><p>Eric透露會有十多位好友到場，相信屆時會有少許混亂和爆肚演出，他亦會請好友上台jam歌。問霆鋒會否捧場？Eric謂：「佢會嚟，我實拉佢上台，佢專登請假由內地返香港支持我哋。」至於栢芝，Eric則說：「佢話會嚟，但實際就唔知。」<br>採訪：卓寶花<br>攝影：陳順禎</p></body></html>