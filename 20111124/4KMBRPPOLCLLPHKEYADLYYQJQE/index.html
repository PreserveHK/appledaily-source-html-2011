<html><header><meta charset="utf-8"><title>趣趣地：布力般逆民意留卻恩</title></header><body><h1>趣趣地：布力般逆民意留卻恩</h1><p>布力般流浪今季成績勁曳，搞到球迷不停嘈要領隊卻恩落台（圖）。不過唔知咩原因，布力般班主竟然漠視民意，唔炒卻恩之餘仲同佢續約至2014年夏天，周薪仲有成25,000鎊（約31萬港元）！新約列明炒卻恩要賠成80萬鎊，布力般咁做簡直係同球迷過唔去！</p></body></html>