<html><header><meta charset="utf-8"><title>事業得意冇情講阿旦暴乳貂蟬飛起男友</title></header><body><h1>事業得意冇情講<br>阿旦暴乳貂蟬飛起男友</h1><p>有「E奶紅姑」之稱的模鄧伊玲（阿旦），最近憑暴乳貂蟬look任網絡遊戲代言人，並有機會衝出香港到內地及台灣宣傳；雖然事業得意，不過感情生活就危危乎，阿旦更暗示與男友早已零交流！</p><p>向來毫不吝惜身材的「E奶紅姑」鄧伊玲近日為網絡遊戲《闇三國online》擔任港、台代言人，其噴血貂蟬打扮，性感指數直逼周秀娜早前的女媧造型，阿旦說：「第一次做網絡遊戲代言人，除咗扮貂蟬之外，仲會反串扮呂布，估唔到出嚟嘅效果幾英！希望可以吸納多批女fans！」</p><p>與男友交流減少</p><p>阿旦與娜姐同為網絡遊戲任代言人，可擔心被比較？阿旦說：「唔怕，周秀娜出咗名，可以同佢比較係開心事。同埋好多謝呢個遊戲嘅老闆，令我有機會去杭州等地宣傳，多咗內地嘅朋友認識，遲啲仲可能去台灣宣傳。」<br>事業上一帆風順，有望衝出香港，但阿旦的感情生活就不太美好，她與拍拖多年的無綫收費台主持阿感最近戀情亮紅燈，阿旦說：「佢唔會知我接咗啲乜嘢工作，自己亦唔會同佢講，家有乜問題都係同經理人或者好姊妹DaDa（陳靜）講。」</p><p>「放自己做中心」</p><p>記者問阿旦男友可會介意她行性感？阿旦表示：「以前會好緊張佢點諗，只要男友唔鍾意，會即刻推咗個job，但家會放番自己做中心，況且佢話想以事業為重，所以我都想喺事業上衝刺。」<br>採訪：譚倩宜<br>攝影：陳慧安<br>場地：陽光網絡</p></body></html>