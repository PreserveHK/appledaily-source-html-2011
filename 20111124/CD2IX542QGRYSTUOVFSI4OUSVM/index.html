<html><header><meta charset="utf-8"><title>遭抄牌　惡男寸到爆「我世叔伯係警署署長」</title></header><body><h1>遭抄牌　惡男寸到爆<br>「我世叔伯係警署署長」</h1><p>【本報訊】內地有「我爸是李剛」，香港則有「我世叔伯係警署署長」！一名「惡男」日前在尖沙嘴巴士站非法泊車，交通督導員及交通警到場抄牌時，該男子態度囂張，爆粗罵道：「你係老幾？」，又聲稱「油麻地警署署長係我世叔伯」，中區助理指揮官也要拜會他。片段被上載YouTube後，「惡男」即引來網民圍攻。　記者：歐文瀚</p><p>該名為「我係油麻地警署署長世姪」的短片長約5分鐘，攝於周一（21日）傍晚。當時一名身穿背心、短褲及「踢拖」男子，駕駛凌志IS200房車，停泊在彌敦道柏麗購物大道對開巴士站。據上載者稱，「起初以為佢等人，好快會走」，但數分鐘後仍未開走，事主認為該車阻塞交通及妨礙巴士乘客上落車，於是報警。<br>三名交通督導員首先到場，曾要求該男子將車開走，但對方不理，一邊戴上黑超、一邊囂張地說︰「油麻地警署署長係我世叔伯，你老幾呀，抄我？」其後兩名交通警先後到場增援向他發出警告，並要求他出示車牌及身份證，他竟回應「做咩要畀你呀？你拉我丫！」。</p><p>向圍觀途人豎中指</p><p>片段顯示，當時圍觀路人亦不齒其所為，要求警員「拉佢啦」，惡男即豎中指回敬，之後更不理警員，獨自走開抽煙，未幾又再向警察爆粗惡言相向說：「一架凌志都靚過你部爛鬼Honda啦」、「話你聽丫，我直接搵梁仁傑㗎，中區分區助理指揮官嚟搵我、拜會我呀！」，又說「交通部啱啱打嚟同我講sorry，你抄我？你條×樣！」<br>惡男口中的梁仁傑確有其人，職銜應為中區助理指揮官（行動），但「油麻地警署署長」職位則不存在，因警署只有「指揮官」或「警署警長」，而警署警長俗稱「士沙」，只較警長高一級，並非甚麼「高層」。記者昨未能聯絡梁仁傑以了解他是否認識惡男。<br>片段昨引來網民強烈反彈，有人認為該司機「神志有問題」，亦有人表示「就算天子犯法都要與庶民同罪，何況佢只係一名蟻民」。有網民讚賞案中警員罵不還口是好脾氣，但亦有人認為警員軟弱，「拉示威者同小販伯伯就咁勁，對住MK仔就龜縮」。</p></body></html>