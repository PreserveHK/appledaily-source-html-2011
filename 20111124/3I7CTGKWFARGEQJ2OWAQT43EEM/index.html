<html><header><meta charset="utf-8"><title>中環在線：黑客入侵　渾水死唔斷氣 - 李華華</title></header><body><h1>中環在線：黑客入侵　渾水死唔斷氣 - 李華華</h1><p>四處辣火頭嘅渾水研究（MuddyWaters）俾黑客入侵，但仍然死唔斷氣，盡最後努力唱衰FMCN（分眾傳媒）。<br>話說噚日渾水網頁上只係留低：<br>"MWregretsthatoursitehasbeenhacked.Wewillbringitupassoonaspossible.<br>FMCNisstillaStrongSell.<br>HappyThanksgiving,<br>MW"</p><p>網頁留言沽FMCN</p><p>內容大致係，渾水好抱歉網頁俾黑客入侵，會盡快修復。最重要一句係「FMCN仍然強烈沽出」！一個簡單版面，卻滲出淡淡渾水味。<br>黑客係何方神聖，華華暫時未八到，但渾水得罪人多係人都知，最新嘅狙擊目標就係復星（656）做大股東、喺美國納斯達克上市嘅FMCN，剛啱星期一先出報告唱衰FMCN，淡友家惟有等渾水搞掂番個網頁先睇到佢個報告。</p></body></html>