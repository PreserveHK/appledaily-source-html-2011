<html><header><meta charset="utf-8"><title>歐聯花絮：亨利約埋費達拿睇廠</title></header><body><h1>歐聯花絮：亨利約埋費達拿睇廠</h1><p>喺倫敦應付網球年終賽嘅費達拿（左）同前阿仙奴球星亨利（右），入場睇兵工廠對多蒙特嘅歐聯大戰。費達拿剛擊敗拿度，提早晉級4強，睇完波之後，佢大讚氣氛好，球場設施正。其實佢哋下次可約埋活士，3個曾合作拍某刀片廣告嘅球星聚首一堂，咪仲開心！</p></body></html>