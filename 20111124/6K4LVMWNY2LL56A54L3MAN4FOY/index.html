<html><header><meta charset="utf-8"><title>鍾嘉欣自認攞A　晒視后戰衣</title></header><body><h1>鍾嘉欣自認攞A　晒視后戰衣</h1><p>【萬千星輝頒獎典禮2011】鍾嘉欣今年在電視圈的成績很不錯，尤其是《點解阿Sir係阿Sir》中MissKoo一角令她更上一層樓，有真正實力問鼎視后寶座。不過嘉欣以平常心看待，尤其連在討論區常批評她的網民都接受了她，她自言等如已攞了A級成績，日前她嚴選出征台慶頒獎禮的戰衣。</p><p>鍾嘉欣憑無綫劇《點解阿Sir係阿Sir》中MissKoo一角，角逐今屆無綫台慶頒獎禮視后，由於此角色口碑甚好，嘉欣有信心當晚會攞獎，故特別請時裝設計師好友鄭兆良（BarneyCheng）跟她一同設計戰衣。</p><p>「入圍當贏咗」</p><p>對於今次頒獎禮，嘉欣坦言有信心，但以平常心看待，她說：「MissKoo呢個角色攞唔攞到獎係一件事，但今年嘅成績已經係攞A，好滿意，可以答謝我嘅支持者。」最令嘉欣開心的是，就連討論區以往只會批評她的網友，都讚她今次演得好。<br>雖然今年成績好，但嘉欣覺得仍有很大進步空間，她笑言：「有啲剛嚟發展嘅華姐問我點可以演好喊戲，可以喊快啲，其實我都係入行七年累積返嚟，需要有經歷，慢慢變成有自信。」既有自信，若攞不到獎會否失望呢？嘉欣說：「我係驚fans失望，我自己就唔緊要，入圍已經當贏咗，成績都A啦！」</p><p>拍外傳拉提琴</p><p>嘉欣不放眼在獎項上，反而希望做足準備，演好下月初開拍的《MissKoo外傳》，那個全新的MissKoo不玩保齡，轉玩大提琴，會有更多的內心戲。<br>至於台慶頒獎禮的戰衣，嘉欣的設計意念是要有自己的性格，雖然不算性感，她笑言：「以前Big爆全場，今次係用人手釘嵌啲水晶閃爆。」<br>採訪：羅美倫<br>攝影：葉君海</p></body></html>