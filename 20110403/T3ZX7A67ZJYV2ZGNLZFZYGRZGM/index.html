<html><header><meta charset="utf-8"><title>Game道：帶定頭盔　摸黑片車</title></header><body><h1>Game道：帶定頭盔　摸黑片車</h1><p>車係男人嘅二奶！邊個唔想架架揸吓，現實世界唔准你手多多，電子世界仲唔盡情？車壇大作《NeedforSpeed》本周推出《進化世代2：全面解放》。<br>《進2》除繼承前作大量戰車，仲加入唔少新車，連啱啱係日內瓦發表嘅概念車PaganiHuayra都有得揸，呢啲咪叫速度囉！今集仲有幾樣新焦點，講到最型，一定係新加頭盔模式，全新視點同以前感覺好唔同，上下兩邊更加窄，高速嗰時仲會睇唔清錶板，追求真實感嘅玩家啱晒。另一亮點係黑夜揸車模式，全個賽車只有車頭燈開着，真係下一個彎轉左轉右都睇唔切，直情有現實世界都搵唔到嘅刺激感！<br><br>記者：王震遠<br>攝影：林栢鈞<br>模特兒：Kit@Inspire</p><p>《進化世代2：全面解放》<br>售價：$329（XB360）、$380（PS3）、$300（PC）</p></body></html>