<html><header><meta charset="utf-8"><title>窩輪摶擊：中電信四頂突破　25093值博率高 - 俊樺</title></header><body><h1>窩輪摶擊：中電信四頂突破　25093值博率高 - 俊樺</h1><p>港股上禮拜升643點，高收23801，期指結算加季結，連續2日成交900億，突破100日線並拋離近500點，絕對係利好嘅發展。<br>技術上24000至24200會有阻力，但睇番恒指成份股嘅表現，呢個禮拜升破阻力區嘅機會超過一半，企穩24200之後，可推向25000。<br>內銀股最值得留意，電訊股緊隨其後，炒上動力亦唔細。<br>中電信C輪25093：中國電信（728）報收4.90元，升3.1%。股價喺4.25至4.75元區域反覆咗超過兩個月，呢幾日成交增加，日線圖出現黃金交叉之後，上日即刻抽高，呈四頂突破，好大機會上試5.50元關，可以諗吓隻C輪25093。<br>隻輪現價37仙，2011年8月29日到期，行使價5元，溢價9.6%，引伸波幅35.7%，槓桿率13.2倍（有效6.4倍），正股升上5.50元，25093睇73.7仙，升近1倍，正股跌穿4.73元就沽咗隻輪。<br>俊樺</p></body></html>