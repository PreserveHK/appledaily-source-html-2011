<html><header><meta charset="utf-8"><title>力撐菁英會　非富二代俱樂部</title></header><body><h1>力撐菁英會　非富二代俱樂部</h1><p>認識吳傑莊，好多人係由一堆組織開始─全國青聯常委、菁英會、香港青年學生動力等，或者因為組織內某啲富二代成員形象太過深入民心，所以普羅大眾唔覺上述組織「做到嘢」。「我哋其實做咗好多嘢o架！」吳傑莊咁講。<br>「好似菁英會咁，2008年已經搞大型招聘會，到家都年年做，今年係3月19日搞，有1000份工畀啲後生仔見工。」由於彤叔長孫鄭志剛有sponsor，所以呢個活動家冠名叫「共創新世界」，每年喺上海、北京搵啲工作畀年輕人。<br>唔止咁，菁英會仲年年主辦博鰲青年論壇，另外，會內分咗10個研究社，向中央政策研究組同政府畀意見，「我自己係IT嗰組。另外，嚟緊8月會組織一個8000人嘅學生團，去參加深圳世界學生運動會，等佢哋了解吓外面嘅世界。」睇嚟，唔係一個富二代俱樂部咁簡單喎。</p></body></html>