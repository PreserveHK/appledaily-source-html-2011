<html><header><meta charset="utf-8"><title>一家素食者兩歲女從未打預防針</title></header><body><h1>一家素食者<br>兩歲女從未打預防針</h1><p>【本報訊】「我一家三口都係素食者，囡囡自小都冇打過任何預防針，就算病咗都唔睇西醫o架，因為我哋相信順勢治療。」鄧氏一家除崇尚綠色低碳生活，亦是茹素者，愛女晴兒出世後不沾腥。<br>鄧志文聲言不會再冒險揹女騎電單車，他昨天抱着女兒坐巴士，帶她往深水埗找表妹玩，兩父女在車廂內有講有笑，十分親暱。「呢幾年佢會黐父母，但到佢十幾歲後，佢有自己生活唔會再理我哋啦。」</p><p>只信順勢治療法</p><p>記者發現晴兒比表妹矮了足足半個頭，鄧承認囡囡個子矮小可能與茹素有關，但認為並沒有問題，他用手揑囡囡的小腿自豪說：「佢雖然比同齡人細粒啲，但啲肉好實o架！」他否認素食會影響女兒發育。<br>「佢病咗我哋都唔帶去睇西醫，我哋用順勢治療法，即係用天然營養讓其身體產生抵抗力，佢家好少病o架，出世到家都未打過任何預防針。」瘦削身材的鄧，一身古銅膚色，他說是每日往農田耕種及游泳曬出來，更攤開長滿老繭的雙手手掌，向記者展示「勞動成果」。</p></body></html>