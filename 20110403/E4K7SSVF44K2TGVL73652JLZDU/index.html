<html><header><meta charset="utf-8"><title>籃FUN籃解：皮雅斯要同隊友祈福</title></header><body><h1>籃FUN籃解：皮雅斯要同隊友祈福</h1><p>塞爾特人要拜神除病魔？綠軍中鋒奧尼爾同謝美奧尼爾今季合共已缺陣達95場，中鋒卻斯迪在上周亦膝傷缺陣，綠軍內線真係傷病纏身。好彩卻斯迪事後證實傷勢唔嚴重，預計可以喺周二復出鬥76人。隊長皮雅斯（圖）就話真係要求神拜佛，唔好再有球員受傷，如果唔係，爭冠真係無望啦。</p></body></html>