<html><header><meta charset="utf-8"><title>婷婷自信會再見兩姪仔霆鋒孤獨打機度父親節</title></header><body><h1>婷婷自信會再見兩姪仔<br>霆鋒孤獨打機度父親節</h1><p>【鋒芝變之兄妹同心】謝霆鋒與張栢芝鬧婚變，身在大馬拍戲的霆鋒，雖然近日有幾天假期，但他寧願選擇在當地避世也不回港面對婚變事。昨日父親節，霆鋒繼續留在酒店打機，但助手表哥就替他買麥當勞外賣賀父親節，而其妹謝婷婷在大馬探班回港，自信會再見姪仔Lucas和Quintus。</p><p>昨日父親節，相信每一個父親都希望可以與子女共同度過，但謝霆鋒因與張栢芝鬧婚變，老婆與兩兒子不知所終，有說栢芝會帶同兩子飛加拿大，準備把兩子交由母親和大姊戴碧芝照顧，以避開傳媒耳目。又有傳聞指栢芝去加國，目的是想找霆鋒嫲嫲協助箍煲，但實情霆鋒嫲嫲早已移居澳洲與女兒一同生活。<br>身在大馬的霆鋒，昨日沒開工，足不出戶，繼續留在房中打機，到下午三時才見到其助手表哥買了幾袋麥當勞外賣和王老吉凉茶回酒店，記者問表哥霆鋒今天是否不外出？他說：「係呀！唔會出去啦！」問今天要開工嗎？他回應說：「未知。」</p><p>「佢經歷咁多嘢」</p><p>剛從大馬探完霆鋒回港的謝婷婷，昨日在灣仔會展出席手機活動，問到霆鋒心情如何？婷婷謂：「佢日日都打機，由細到大都係咁。」有冇同阿哥傾婚變一事？她說：「冇傾其他嘢，都係傾打機嘅嘢。」有傳媽咪狄波拉也在當地，與霆鋒商討離婚事宜，婷婷表示拉姑在新加坡。<br>有指張栢芝將帶同兩兒子往加拿大，婷婷表示並不知情，與阿嫂沒有聯絡，有否擔心日後不能與Lucas和Quintus見面，婷婷坦言：「平時都唔係成日見，但我有信心要見佢哋一定見到。」見到阿哥都隻字不提婚變，不替他擔心嗎？婷婷說：「如果阿哥要講，佢一定講，我唔會主動問，我都有留意佢，都係同平時一樣，就係食咗花生醬嘅檸檬樣，講嘢都係咁一嚿嚿，冇變過，佢經歷過咁多嘢，大個仔唔會問我哋意見，佢由細到大處理乜嘢事都幾好，有信心會處理到。」<br>此外，同場的高海寧昨日大騷事業線，搶盡風頭，她笑謂：「減咗肥身材好咗，夏天都想畀大家感覺到我靚。」<br>採訪：胡比、黃曉程、楊浩賢<br>攝影：黃文成</p></body></html>