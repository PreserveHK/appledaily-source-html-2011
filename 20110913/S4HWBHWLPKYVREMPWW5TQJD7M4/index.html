<html><header><meta charset="utf-8"><title>華碩平板加鍵盤　一跣變筆電</title></header><body><h1>華碩平板加鍵盤　一跣變筆電</h1><p>想買Tablet，又怕無鍵盤打字不方便；想買筆電，又覺得太重！這個兩難選擇題終於有解決方法，就係ASUS最新推出嘅EeePadSlider，索性直接在平板電腦上，加上個滑蓋式鍵盤，想打文章、寫電郵，鍵盤隨時都可滑出來，平板即時變筆電！<br><br>記者：許福合<br>攝影：伍慶泉<br>Model：Ruby@PureModels</p><p>打字手感一流</p><p>可能唔少用家對平板電腦嘅印象，仲係停留在一塊輕觸式屏幕，主要靠手指操作。無錯，這的確是平板的特色，不過隨住平板的普及，用家開始唔滿足「基本」功能，尤其係輸入文章，用虛擬鍵盤輸入長長文章，真係頭都大。有人會另添無線鍵盤，而這部EeePadSlider就內置埋鍵盤推出，10.1吋屏幕，機身約重960g，看似比一般平板略重，但只要在屏幕頂一拉，屏幕就會彈起，再順勢一推，就會見到QWERTY鍵盤順滑地走出來。雖然受位置所限，無傳統NumPad，但鍵盤大小與標準分別不大，打字手感與筆電極接近。最重要係鍵盤一開機就用得，唔似藍芽鍵盤要花時間做配對！</p><p>兼備工作娛樂</p><p>Slider這兩種形態分別叫工作模式與休閒模式，工作時拉出鍵盤，平時就收起當平板使用，睇書、看電影、玩遊戲都較方便，而且收起鍵盤機身厚度亦只係17.3mm，即係約五毫子咁高，流動性平衡得相當之好。系統方面，使用平板電腦主流之一嘅Android，仲係最新Ver3.2Honeycomb，配合NvidiaTegra2雙核處理器，除能應付文書工作，對Flash網頁亦有不錯的支援，圖像畫質亦不錯，加上10.1吋IPS屏幕，畫面非常鮮色，遊戲效果更佳。另外內置SRSSOUND，在看電影時，環迴及低音效果更加澎湃，可算工作與娛樂並重。</p><p>EeePadSlider</p><p>系統：Android3.2Honeycomb<br>處理器：NvidiaTegra2雙核<br>記憶：16/32GB（支援MicroSD）<br>屏幕：10.1吋<br>體積：273×180.3×17.3mm<br>重量：960g<br>查詢：ASUS（35824738）</p></body></html>