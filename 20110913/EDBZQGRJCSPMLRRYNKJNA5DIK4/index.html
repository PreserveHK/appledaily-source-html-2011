<html><header><meta charset="utf-8"><title>now搞掂五大唱片贏無綫</title></header><body><h1>now搞掂五大唱片贏無綫</h1><p>無綫跟五大唱片的版稅爭議依然僵持不下，同時近日再有歌星反無綫拒簽歌星約，令無綫陷入歌星荒。前晚now觀星台搞開台派對，五大派歌星力撐，揸弗人何麗全直認跟五大已簽妥版稅合約，但暫時未有能力搞頒獎禮挑戰無綫。</p><p>由前無綫製作總監何麗全揸弗的now觀星台娛樂頻道，前晚在觀塘nowTV製作中心搞開台典禮和亮燈儀式，跟無綫因版稅問題鬧翻的五大唱片公司，紛紛派旗下歌星撐場，包括薛凱琪、周柏豪、Mr.及吳雨霏等，還有郭富城、謝婷婷、廖碧兒和模余曉彤（Hidy）等出席，跟Hidy到場的Hazel，更露乳暈贈興。</p><p>訪問謝賢施明</p><p>何麗全指觀星台以娛樂新聞為主，只要跟無綫沒合約的藝人歌星皆歡迎亮相，他透露譚詠麟已為他們錄影訪問，稍後播出，他續說：「五大已經傾好，東亞唱片都傾緊。我哋同五大嘅HKRIA已經達成版稅協議，簽咗兩年約，價錢合理。」是否沒有無綫般貴？何麗全聲稱不知無綫收費。至於屬五大的陳奕迅及李克勤會否陸續亮相now？何麗全賣關子說：「好快知，唔講住喇，尊重合約精神。」但他透露已請來謝賢、施明及李泳漢受訪。</p><p>婷婷拒陪霆鋒</p><p>近日不少歌星拒簽無綫，令無綫鬧歌星荒，會否對now有利？何麗全說：「我哋冇《勁歌金曲》呢類節目，不過遲啲會為歌星搞騷，但頒獎禮就未有條件搞住。」提到找崔建邦過檔，但他形象差，何麗全認為這是他私人事，只要他工作表現好就沒問題。<br>早前任賢齊參加電單車賽受傷，一向愛賽車的城城會否加倍小心以免令女友熊黛林擔心？城城說：「做嘢都會受傷，我有分寸，家人同朋友都唔使擔心，我手車都唔錯。」婷婷會否陪離婚後首度過中秋的謝霆鋒？她說霆鋒在北京拍劇，不愁寂寞，有傳張栢芝帶Lucas去泰國度假，婷婷謂：「係咩？唔使返學？我成個月冇見Lucas，唔怕佢心散，佢仲細個。」<br>採訪：魯萍　攝影：林德雄</p></body></html>