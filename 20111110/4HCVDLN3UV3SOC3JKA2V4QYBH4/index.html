<html><header><meta charset="utf-8"><title>特稿黑漢邊領綜援邊放貴利</title></header><body><h1>特稿<br>黑漢邊領綜援邊放貴利</h1><p>懷疑吸血魔王「貴利豹」終被警方緝捕歸案。陳先生向本報爆料，指自稱黑幫大佬的貴利豹疑一面攞綜援、一面放貴利。他在楓樹街的單位，除用作「夾債仔」，更劏成四間房出租賺錢。被迫害多年的陳已向社署舉報，更揶揄：「攞綜援放貴利，佢真係巴閉！」</p><p>單位劏成四間房出租</p><p>陳透露貴利豹姓盧，一家三口住在大埔富亨邨，領取綜援。二人當年在江湖上相識，貴利豹曾是「14K」門下，主力賣私煙及放數，其後過底加入「水房」，近年只從事放數。二人最初稱兄道弟，份屬好友，但因阿蓮借錢，陳幫她孭數一事，令兄弟關係轉差。<br>貴利豹當年有多名手下，惟近年手下人數減少，向阿蓮收數時，不時也是「單拖」上門。至於大角嘴楓樹街的單位，是貴利豹其中一個竇，劏成四間房，一間自住，兩間出租，尚餘一間便是用來「夾債仔」。陳在前日早上，向社署舉報貴利豹長期領綜援但同時放貴利，希望當局有所行動。他並叮囑阿蓮避一避風頭，同時希望可盡快調遷，徹底避開貴利豹的迫害。<br>《蘋果》記者</p></body></html>