<html><header><meta charset="utf-8"><title>蘋果開倉：西布朗下盤抵買 - 吾中</title></header><body><h1>蘋果開倉：西布朗下盤抵買 - 吾中</h1><p>由細到大都鍾意睇日本漫畫，但變咗動漫後，就未必套套咁好睇，《海賊王》係少數漫畫同動漫都咁好睇嘅；咁啱嗰日無無聊喺網上睇到SMAPxSMAP第一屆海賊王問答比賽，先知道原來木村拓哉同我一樣係呢部漫畫嘅粉絲，佢喺問答比賽嘅表現不知幾投入，不過，到咗節目尾聲，佢同埋SMAP四子一齊唱啲仲係boyband嘅歌，就顯得好尷尬。梗係啦，成40歲人仲要跳紮紮啦啦啦咁唱歌，所以話，人都係要做番適合自己年齡或能力嘅嘢先至好。<br>好似鶴臣咁，佢雖然係名帥，但季初教利物浦真係唔啱佢，家轉教要護級嘅西布朗表現唔錯，周六到訪無嗱嗱捧咗英聯盃嘅伯明翰，西布朗下盤有計。<br>吾中<br><br>星期六14<br>伯明翰vs西布朗<br>心水：西布朗（下）<br>心得：鶴臣教弱隊有料到</p></body></html>