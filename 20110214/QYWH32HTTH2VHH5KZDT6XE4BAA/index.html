<html><header><meta charset="utf-8"><title>情人節與朱麗倩秘製浪漫華仔：我哋會做肉麻嘢</title></header><body><h1>情人節與朱麗倩秘製浪漫<br>華仔：我哋會做肉麻嘢</h1><p>劉德華恨生仔恨到流口水，昨日他被214名精靈可愛的花仔花女大包圍，未知會否刺激他恨當爸爸的心再度升溫。華仔雖然對如何慶祝情人節守口如瓶，但就罕有透露經常送禮物太太朱麗倩，又會做肉麻事情。</p><p>劉德華昨日在九龍灣宣傳電影《我知女人心》，大會安排了214名作花仔花女打扮的小朋友，營造情人節溫馨浪漫場面。問華仔與眾多小孩同場，會否恨得心癢癢想生B？他笑說：「多事。」麥玲玲預言華仔最好先成為契爺，這樣會有利榮升爸爸，華仔說：「隨緣啦，我冇理，亦冇聽過，但我已經有個契女。」<br>至於情人節會否和太太朱麗倩共度？他說：「呢啲係我自己事，夜晚要出席首映禮。」他更聲稱沒有訂枱和太太食飯慶祝。記者指他不夠甜蜜，華仔即說：「唔好再問啦，低調得o架喇。」<br>華仔表示過往情人節沒收過最難忘禮物，但求學時曾親手製作玫瑰乾花送給情人，入行後就沒有再送過情人節禮物，不過他說：「成日買禮物咁咪得囉！」表明經常送禮物給太太。他又打破不談家事的作風說：「我哋會做肉麻嘢，但唔會講出嚟畀人聽。」</p><p>「唔想做磨心」</p><p>有傳華仔用廣東話接受now訪問，但就只肯以普通話為有線做訪問，因而遭有線杯葛，對此華仔說：「我唔想做磨心，因為我係無綫出身，就好似我阿爸阿媽咁，我好尊重六叔（邵逸夫），等第日無綫真係易主之後，我會用廣東話同有線做訪問，我用廣東話同now做訪問，因為now係無綫其中一個平台。」<br>採訪：魯萍　攝影：葉君海</p></body></html>