<html><header><meta charset="utf-8"><title>「要着到唔跌為止」Yumiko自嘲露點甩褲蠢爆</title></header><body><h1>「要着到唔跌為止」<br>Yumiko自嘲露點甩褲蠢爆</h1><p>鄭希怡（Yumiko）、徐濠縈和何超儀前晚現身將軍澳，接受葛民輝主持的無綫節目《吹水同鄉會》訪問，三人大談穿衣之道，並自爆走光甩bra經歷。有多次在台上走光前科的Yumiko前晚穿泰山裝上陣，她自嘲走光經驗豐富兼蠢到爆，更揚言要着到唔跌為止。</p><p>由葛民輝主持的《吹水同鄉會》前晚在將軍澳電視廣播城錄影，邀得鄭希怡、徐濠縈和何超儀任嘉賓，大談穿衣之道，並自爆以往走光甩bra經歷。曾在台上甩褲、露點的Yumiko自嘲經驗豐富，所以前晚刻意穿泰山裝上陣，包保不會走光。</p><p>阿徐超儀跌bra</p><p>Yumiko說：「自己冇陰影，繼續挑戰着到唔跌為止，唔好郁咁多，惟有着背心casual啲，不如着埋古裝。」她直認連甩衫褲兩次蠢到爆。<br>徐濠縈前晚雖以密實連身裙出現，但她坐下時不慎露出黑色內褲，認真老貓燒鬚，她笑言曾在何超儀的婚禮上因出汗太多而跌nudebra，自此不敢再戴。阿徐又大彈老公陳奕迅（Eason）和謝霆鋒的穿衣品味，她指Eason不修邊幅，又笑霆鋒穿西裝襯人字拖和孖煙囪，令她印象深刻。<br>何超儀自爆在婚禮上nudebra跌到落肚，令她狼狽得即時要姊妹團遮住她除bra，她說：「喺九幾年時去三藩市登台唱《何家淑女》時，一舉手跳舞個bratop就跌咗落肚，嗰時冇乳貼，自己只好繼續跳，之後我仲抽走個bra，成場都用手遮住胸唱足半小時，之後都唔敢再着bratop同缽仔糕。」</p><p>超儀學夫妻之道</p><p>對於鋒芝傳婚變，阿徐直言不會在現時打擾朋友，超儀則覺得夫妻之道是一生的課程，她說：「要用一生去學，但我係講自己同陳子聰。」阿徐對好友劉浩龍（師兄）和JaniceMan被本報拍到撐枱腳，她覺得兩人只屬一齊食飯的朋友，並自言與他們經常講食經。<br>採訪、攝影：李珮洳</p></body></html>