<html><header><meta charset="utf-8"><title>夏娃兒：10魔女五行暴乳</title></header><body><h1>夏娃兒：10魔女五行暴乳</h1><p>o靚模胡心諾（Rainbow）以大師姐身份，於今夏率領9名師妹，以大堆頭姿態推出噴血寫真《SummerLover》，並將於下月初登場，務求晒冷誘宅男。Rainbow早前與眾師妹到麗星郵輪取景，她即場做師妹的榜樣，示範擺甫士。</p><p>Rainbow玩火</p><p>Donut成員大玩金、木、水、火、土五行主題，32B咪咪的Rainbow化身火美人，形象設計除為她揀選火紅比堅尼外，還構思了鏡頭前玩火。為增強效果，Rainbow穿上泳衣玩火，由工作人員在她周圍淋火水，Rainbow前晚在電話中說：「我覺得好好玩，我係唔怕火嘅，不過拍攝時，工作人員一點着啲火，火勢好強，我覺得全身好熱，好興奮，出嚟效果好爆好靚。」為了安全，Rainbow表示經理人替她買下逾百萬保險，工作人員又準備了滅火筒以防萬一。</p><p>三個女仔已一個墟，這次十個女仔同場拍攝更加墟冚，其中冬甩成員、擁33E上圍的Caroline說：「我哋相處得好愉快，大家冇妒忌，有嘢齊齊食，仲交換扮靚心得。」至於34E暴乳的冬甩新成員Alina就大玩倒奶，典床典席甫士簡直引死人。<br>採訪：比華利</p></body></html>