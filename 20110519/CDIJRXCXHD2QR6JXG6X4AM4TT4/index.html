<html><header><meta charset="utf-8"><title>HTC野火尤物　攻女</title></header><body><h1>HTC野火尤物　攻女</h1><p>男人都愛「大」，所以現今智能手機，屏幕越玩越大，機身功能亦越裝越強。之不過女仔卻酷愛「小」，HTC便以「小」博「大」fit番女仔的纖纖玉手，最新推出第二代「野」火尤物WildfireS，尺寸小巧但功能一樣齊備，仲出埋女仔至愛的粉紅色。黑黑實實的Smartphone？NoWay！<br><br>文：王長夏<br>攝影：王文忠</p><p>粉紅細碼啱女仔</p><p>相比上一代Wildfire，今次第二代的最大賣點是玩色誘！最老正的灰及白色當然唔少得，而最合女仔口味的粉紅色亦同樣應市，難得是機身用料金屬感強，就算用上粉紅色都唔似玩具，質感十足。尺寸方面亦明顯照顧到一眾女用家，現今智能手機分唇越強勁，size就越巨型，手袋隨時裝唔落！WildfireS尺寸只有101.3×59.4×12.4mm，更貼合女仔手形。雖然尺碼稍稍縮水，但硬件絕無偷工減料：屏幕升級至3.2吋HVGA（320×480），解析度是第一代的兩倍；CPU則由第一代的528MHz略升至600MHz，512MBRAM亦叫加了碼，令運作更順暢。</p><p>Apps分享一Click過</p><p>WildfireS搭載最新的Android2.3薑餅平台，加上進階版HTCSense，一貫強項當然是整合了facebook、twitter、微博等社交平台，女仔最愛行街食飯都玩住「飛轆」作直播，以後唔使逐個開咁煩啦！而對於慣咗有乜好嘢都一齊分享的好姊妹嚟講，手機內的MarketAppSharing功能可以讓你將好玩的Apps，透過電郵、微博、Plurk或短訊等形式send畀一眾好友，對方只要一click連結即可下載，最啱一班Android初哥互相交流Apps心得！</p><p>HTCWildfireSProfile</p><p>作業平台：Android2.3.3（Gingerbread）<br>處理器：600MHz/512MB快閃記憶<br>制式：WCDMA/HSPA/GSM四頻<br>體積：101.3×59.4×12.4mm<br>重量：105g<br>屏幕：3.2吋HVGA觸控屏幕<br>通話時間：430分鐘<br>主要功能：500萬像素相機、Wi-Fi、3.5mm耳筒插口、支援microSD（最高32GB）<br>顏色：粉紅、白、灰<br>查詢：35201234</p></body></html>