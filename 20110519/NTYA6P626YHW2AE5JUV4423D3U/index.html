<html><header><meta charset="utf-8"><title>趣趣地：賓仔懶理護級仲去蒲</title></header><body><h1>趣趣地：賓仔懶理護級仲去蒲</h1><p>伯明翰護級危機深重，呢個時候球員稍為行差踏錯都肯定俾人鬧死。賓科士打（圖）就被揭發日前同後備門將哥連杜爾夜蒲到凌晨4點幾，哥連杜爾個老婆大義滅親，將兩個龍門夜蒲單嘢擺上Twitter。雖然其後懷疑被施壓鏟走段文，但醜事傳千里，伯明翰球迷怒火中燒，假如賓科士打喺煞科戰對熱刺有差池就死梗。</p></body></html>