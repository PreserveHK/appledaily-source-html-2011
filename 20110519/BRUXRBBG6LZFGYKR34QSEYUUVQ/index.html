<html><header><meta charset="utf-8"><title>中心職員為谷生意　竟用美人計智障男健身破財14萬</title></header><body><h1>中心職員為谷生意　竟用美人計<br>智障男健身破財14萬</h1><p>【本報訊】「你練到我咁大隻，阿儀咪鍾意你囉！」健身中心為谷營業額，無所不用其極。一名智力有問題的60歲單身中年漢疑墮美人計，被CaliforniaFitness職員游說，以易辦事過數購買健身會籍及私人教練課程，涉款達14萬元，最終「人財兩失」。<br>記者：梁御和</p><p>心儀的女職員尚未識到，事主陳先生（化名）畢生積蓄連遣散費卻一鋪清袋。任雜工多年的陳先生已屆60歲，一年前被公司遣散，獲得12萬元遣散費。</p><p>180堂下月到期</p><p>陳先生年少時曾遇交通意外，腦部受創影響智力發展，語言表達有困難。他去年11月行經旺角西洋菜街CaliforniaFitness分店，被女職員以送毛巾伎倆帶到店內，再遭一名健身教練推銷7年健身會籍及30堂健身教練課，共值約4萬元，最終以易辦事即時過數付款。<br>其後教練不斷推銷，去年11月23日至本年1月19日期間，陳先生四次以易辦事過數，合共購買約10萬元共150堂私人教練課。連同第一次過數，他前後支付逾14萬元，遣散費連積蓄散盡。<br>陳先生家人於本年1月到銀行替他打簿揭發事件，其妹不滿說：「哥哥表達能力好差，一眼就睇得出佢智力有問題，佢買咗180堂，最遲要今年6月用完，即係每日都要去健身。佢咁大年紀，仲有高血壓，咁推銷好唔合理！」她與CaliforniaFitness交涉，又出示醫生紙證明哥哥血壓高，要求取消合約及退款但遭拒絕，惟有向消委會投訴。<br>記者相約陳先生見面，他表達能力欠佳，頭部不時左右搖晃，問他為何花巨款購買健身會籍，他吃力地回答：「教練話做運動減肚腩……可以識女仔……識到阿儀（女推銷員名稱）。」記者又問他購買會籍過程，他很多時只回應「唔記得」。由於陳先生從未接受智力評估，其妹已求助社署安排轉介他做智力測試。<br>CaliforniaFitness回覆稱，該公司根據客人要求提供健身會籍及私人教練課，不會因客人的年紀而拒絕；他們收到上述投訴後，已要求投訴人提供相關醫學證明，收到後才考慮是否退款。消委會去年共收到862宗關於健身中心的投訴，較09年的514宗激增四成，而本年首4個月已收到340宗。</p></body></html>