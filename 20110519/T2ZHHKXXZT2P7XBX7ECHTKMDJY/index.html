<html><header><meta charset="utf-8"><title>「政府要搞國民教育，點解唔敢同我哋辯論」</title></header><body><h1>「政府要搞國民教育，點解唔敢同我哋辯論」</h1><p>【本報訊】政府硬銷國民教育，建議全港中、小學將此列為必修科，意欲替學生「洗腦」，卻無膽觸及六四議題，昨天一如往年拒絕派官員到立法會回應議案。立法會議員李卓人批評政府緊遵中央立場的國民教育是「廉價愛國」，「真係cheap到暈」。</p><p>無官員出席辯論</p><p>立法會的官員席上，昨天在平反六四議案開始後一直空空如也。李卓人指出：「如果政府話要搞國民教育，點解唔敢喺呢度同我哋辯論？」他認為當局推行的所謂國民教育，只旨在向中央政權歌功頌德，諷刺政府還在教材中要求學生說出為自己身為中國人而高興，「呢啲咁嘅廉價愛國，真係cheap到暈，絕對唔係獨立有批判嘅教育，亦同我哋支聯會嘅真正愛國好唔同」。<br>支聯會常委、立法會教育界議員張文光也諷指：「立法會係搞國民教育最好嘅平台啦，點解政府要迴避，唔派人出嚟講佢哋嗰套諗法？」他指官員缺席反映政府推動國民教育極度「虛偽」，「根本只係會以中央嘅觀點嚟推動國民教育，點會肯同你講平反六四？」公民黨陳淑莊也指教育制度不應對六四事件絕口不提，否則難以令學生全面了解史實。</p></body></html>