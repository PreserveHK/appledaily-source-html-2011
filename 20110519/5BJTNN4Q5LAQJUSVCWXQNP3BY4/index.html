<html><header><meta charset="utf-8"><title>徐濠縈出動八婆谷新裝</title></header><body><h1>徐濠縈出動八婆谷新裝</h1><p>徐濠縈為時裝品牌izzue任設計師，推出izzue+sui系列，前晚號召一班八婆姊妹包括何超儀和鄭希怡等不收酬勞義務撐場。阿徐指自己的演藝事業不值一提，反而因愛買衫而開拓一番時裝事業，所以會加倍投入及珍惜。</p><p>徐濠縈為I.T旗下品牌izzue擔任設計師，前晚其izzue+sui系列於上環TheSpace畫廊舉行活動，一班姊妹包括何超儀、鄭希怡及何志恩等全部不收酬勞，齊穿上她設計的新裝撐場。</p><p>請食飯答謝</p><p>阿徐指這次是真正從頭到腳參與的設計，注入她喜愛的豹紋圖案及杏色，她說：「本來諗住搵7個模特兒示範，後來諗不如搵齊班姊妹，高矮肥瘦都有齊，佢哋今次冇收酬勞，遲啲要請番食飯答謝。」<br>問到阿徐的時裝事業較其演藝事業成功得多，她說：「我嘅演藝事業直情不值一提，由鍾意買衫到家事業發展得咁好，會加倍投入同珍惜。」</p><p>超儀做蠅后</p><p>何超儀前晚穿上一件露背裙，記者笑她是影后look，她說：「現實做唔到嘛。」記者指她曾當過西班牙影后，她笑說：「嗰啲係西班牙烏蠅。」又指前晚一班好姊妹聚頭是「成班八婆」活動，問她成班八婆會否互相幫忙實另一半或講講媾仔經？她說：「呢啲係本性一定會做，幾十歲仲講乜媾仔吖，不過我哋好少講是非，主要講扮靚經。」<br>採訪：RitaLeung<br>攝影：RickyIp</p></body></html>