<html><header><meta charset="utf-8"><title>個唱淪為霜霜宣傳工具林峯：唔好再玩我喇</title></header><body><h1>個唱淪為霜霜宣傳工具<br>林峯：唔好再玩我喇</h1><p>林峯和佘詩曼昨日在奧海城為新劇宣傳，雖然「峯霜戀」已告一段落，不過對於舊愛潘霜霜為即將推出的寫真集不放過任何宣傳機會，搞到林峯暑假舉行的個唱隨時又淪為舊愛寫真宣傳賣點，林峯坦言「唔識答」，只希望大家可以放過他給他一條生路。</p><p>林峯、佘詩曼、梁靖琪和敖嘉年昨日在奧海城宣傳無綫新劇《花花世界花家姐》，對於有指買潘霜霜寫真，會送林峯演唱會門票，擺明有人借他過橋做宣傳，林峯聽罷忍不住苦笑說：「我唔知點答，其實之前已經講晒，我只係會回應工作嘅事。」</p><p>要吳卓羲送繩</p><p>問到會否擔心霜霜到時踩場？林峯只笑說：「演唱會希望大家欣賞。」再問林峯會否買舊愛寫真捧場？他說：「唔好再玩我喇，呢件事已經過咗去喇，我講嚟講去都係嗰幾句，希望大家放過我。」<br>提到好兄弟吳卓羲（Ron）近日與徐子珊傳緋聞，兩人更戴上情侶手繩，林峯即笑說：「我同阿Ron不嬲當子珊係兄弟，我相信同一個款式嘅手繩唔止得兩條，我呷醋呀，叫佢整番條畀我。」</p><p>阿佘冇親暱相</p><p>此外，問佘詩曼其前男友陳浩民最近遺失手提電話，有指電話內有不少她與陳浩民的親暱合照，阿佘說：「我唔擔心，我哋從來冇乜親密相，大家只係好朋友，但都會打電話問候。」阿佘透露稍後再拍無綫新劇，但不便透露詳情。同場的梁靖琪，則代好友唐詩詠否認與無綫藝員黃嘉樂的戀情。<br>採訪：何慧斯　攝影：仇志德</p></body></html>