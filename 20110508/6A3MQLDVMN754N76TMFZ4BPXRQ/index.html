<html><header><meta charset="utf-8"><title>隨時浪漫　滿心都是愛</title></header><body><h1>隨時浪漫　滿心都是愛</h1><p>雖然我沒有皇室馬車接載，但我有愛人駕着VWTouranGT1.4TSI七人車帶我去海邊拍拖，一樣咁浪漫。雖然我相信呢一生也沒有機會拖着情人走進英國白金漢宮共晉午餐，但我肯定他為我準備的海邊TeaTime，感覺同樣溫馨。全靠可任意拆出的中排座椅，配合充滿愛的心思，隨時隨地都可以製造甜蜜回憶。<br><br>記者：許維雅<br>攝影：伍慶泉<br>Model：Kit.J、Annie.G@GME</p><p>5月3日　晴<br>驚喜TeaTime</p><p>傑傑趁今日放假，揸咗佢部新買嘅VW七人車Touran帶我去遊車河。天氣好好，傑傑部新車仲有個天幕玻璃頂雙天窗，Fit晒今日咁好陽光。我哋揸車去咗南灣附近，嗰度又靜又靚，望住無敵大海景超舒服。傑傑見我攰，就叫我挨落張軟熟又舒服嘅真皮椅上面休息，佢真係好細心。唞咗陣落車，石壆邊竟然有張佈置好嘅細枱，上面有麪包、生果同咖啡，原來係佢為我準備嘅TeaTime，佢仲送咗支玫瑰花畀我，真係好Surprise！佢話啲枱凳係喺架車度拆出嚟，好鬼馬！我哋聽住歌對住大海嘆Tea，享受咗一個浪漫溫馨嘅下午。</p><p>車細功能多　媾女好幫手</p><p>傑仔冧女友咁成功，Touran當然應記一功，一拉椅背手掣抽起座椅，剔起兩個安全鎖就可以靈活拆出。其實車仔細細嘅方尾Touran仲有大把媾女本錢，若女友愛爸媽的話，七座位設計就方便你做柴可夫司機時接載女友全家搶分；女友愛Shopping的話，摺合中後排座椅所騰出的1,913公升儲物空間，任佢瘋狂買都唔怕。女友愛快的話，7速波箱配1.4公升Twincharger引擎就夠晒爽俾你飆彎顯身手。況且車頭設計Young，長闊高只有4,397×2,081×1,674mm的輕巧車身，唔會覺得自己日日揸住部笨重七人車。最重要嘅係呢架功能多多配備足嘅Touran，車價只需廿八萬幾，大把男士供得起，加上6.6L/100km嘅綜合油耗又夠慳油，可以幫你慳住荷包服侍女友。</p><p>VWTouranGT1.4TS</p><p>引擎：1,390cc直四Twincharger<br>馬力：170PS/6,000rpm<br>扭力：240Nm/1,500rpm<br>傳動：7速DSG+/-波箱<br>售價：$288,800<br>查詢：36989688（VolkswagenHK）</p></body></html>