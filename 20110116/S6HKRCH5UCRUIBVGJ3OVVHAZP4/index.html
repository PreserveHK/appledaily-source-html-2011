<html><header><meta charset="utf-8"><title>娛圈360：我最愛的app</title></header><body><h1>娛圈360：我最愛的app</h1><p>2011年，iPhone已成為藝人不可或缺的玩具，朋友聚會總不忘圍埋晒冷有乜app（應用程式），以突出個人品味。全球幾十萬apps五花八門，原來藝人最愛玩game磨時間：Stephy推薦「FitforRhythm」練瑜伽；王菀之開「WeddingDash」搞婚禮；丁太楊千嬅玩「MotionXDice」搖骰盅。四個六，開，飲啦！　撰文：李珮洳</p><p>阿嬌神奇變臉術</p><p>最愛app：FaceCam　$7.7港元<br>鍾欣桐（阿嬌）的iPhone最多影相apps，因為她最愛將不同的apps拼合一齊用，令一張普通的相片變得不平凡。阿嬌覺得iPhone最好用的app是「FaceCam」（左圖），她說：「呢個app係執相用嘅，可以令皮膚白啲、執到對眼大啲，塊面又可以執瘦啲，真係好神奇o架。家我哋好多時都會upload相上微博，好多時我都會執靚張相先post上去。」<br><br>下載： http://itunes.apple.com/us/app/face-cam/id391088120?mt=8 </p><p>阿Sa拼相製漫畫</p><p>最愛app：StripDesigner　$23.3港元<br>「StripDesigner」就是蔡卓妍（阿Sa）最喜歡的app，平時她最常下載影相的app，「StripDesigner」可以將幾張不同的相拼合，阿Sa說：「我好多時會將幾張相拼埋一幅，之後就可以揀唔同嘅說話bubble放喺旁邊，加啲對白上去，就會變成好似漫畫一樣。」<br><br>下載： http://itunes.apple.com/us/app/strip-designer/id314780738?mt=8 </p><p>千嬅玩骰盅一流</p><p>最愛app：MotionXDice　Free<br>這個app是iPhone版骰盅，最適合一大班朋友一齊玩，楊千嬅說：「呢個app真係偉大嘅發明，唔使買骰盅，隨時隨地都玩得，好似頒獎禮喺後台等嘅時候就適合不過，大話骰、lucky乜都有得玩，悶悶哋又叫同事開出嚟一齊玩，消磨時間一流呀！」<br><br>下載： http://itunes.apple.com/hk/app/motionx-dice/id287509231?mt=8 </p><p>陳偉霆結他調音器</p><p>最愛app：GuitarTuner　Free<br>陳偉霆（William）最近經常練結他，所以他介紹「GuitarTuner」這個app給大家。William說：「平時tune結他係需要用一部好大嘅機去check吓個音啱唔啱，GuitarTuner就有呢個function，你聽完個音之後，再tune自己個結他，check吓有冇走音，真係好方便。」<br><br>下載： http://itunes.apple.com/us/app/guitar-tuner/id310457191?mt=8 </p><p>祖兒電話救命鐘</p><p>最愛app：Viber　Free<br>容祖兒早前到內地的酒店休息時，突然有人走入她的房間，當日她就是靠「Viber」這個app求救，她說：「嗰吓我第一時間開咗Viber呢個app打畀人求救，而且你開咗Viber之後，佢個phonebook就會顯示你邊個朋友有用呢個app，仲可以打長途電話。」<br><br>下載： http://itunes.apple.com/us/app/viber-free-phone-calls/id382617920?mt=8 </p><p>Stephy瑜伽鬆筋骨</p><p>最愛app：FitforRhythm　Free<br>鄧麗欣（Stephy）強烈推介的是「FitforRhythm」，這個遊戲與wiifit相似，玩家要拿着iPhone跟着指示做運動，Stephy說：「呢個game有好多瑜伽動作，玩game之餘又可以鬆吓啲筋骨，同埋每個動作keep住嘅時間唔同，做啱咗一個動作先可以過關。」<br><br>下載： http://itunes.apple.com/us/app/fit-for-rhythm/id368690835?mt=8 </p><p>謝安琪硬銷關楚耀</p><p>最愛app：KelvinKwan關楚耀．一年　Free<br>謝安琪（Kay）今次不只是推介app，更是為了同門關楚耀宣傳他的個人app，這個app最適合Kelvin的fans，她說：「入面有好多Kelvin嘅相、MV花絮，呢啲睇報紙雜誌都未必有o架，另外就係佢嘅活動消息，聽講佢嚟緊仲會加埋livechat，直接同fans傾偈。」<br><br>下載： http://itunes.apple.com/hk/app/id385558940?mt=8 </p><p>王菀之統籌婚禮師</p><p>最愛app：WeddingDash　$23.3港元<br>這是一個籌備婚禮的遊戲，玩家要安排賓客的座位、婚宴的食物等，最重要速度快。王菀之說：「我玩呢個game玩到上晒癮，之前佢有一個類似嘅game係管理一間餐廳，今次變咗搞婚禮，玩完之後我發覺自己嘅速度感差啲。」另有免費試玩版本。<br><br>下載： http://itunes.apple.com/us/app/wedding-dash/id303337299?mt=8 </p><p>周柏豪變走粒暗瘡</p><p>最愛app：TouchRetouch　$7.7港元<br>周柏豪這個app神奇之處在於可以執走相片中不想要的東西，他說：「你只要括住張相入面你唔想要嘅範圍，之後就會自動消失。好似有時塊面有粒暗瘡、張相隔籬多咗個唔識嘅人，都可以變走佢，仲會自己幫你補番空位嘅顏色。」TouchRetouch另有免費版本。<br><br>下載： http://itunes.apple.com/us/app/touchretouch/id373311252?mt=8 </p><p>鄭融錄音搵歌名</p><p>最愛app：Shazam　Free<br>鄭融很喜歡聽英文歌，不過很多時都會記不起歌名，而「Shazam」就可以解決這個問題，她說：「有時去到啲時裝店會聽到人哋播啲歌好好聽，但又諗唔起首歌叫乜名，只要你開咗呢個app收音，大概30秒，佢scan完之後，佢就會顯示番首歌名出嚟。」<br><br>下載： http://itunes.apple.com/us/app/shazam/id284993459?mt=8 </p><p>孫耀威隨身Scanner</p><p>最愛app：GeniusScan　Free<br>「GeniusScan」的作用就有如一部真正的scanner。孫耀威表示很多時都會用GeniusScan掃描身份證及文件，他說：「你只要影張身份證，之後佢就會scan，變咗黑白，好似影印機一樣，你就可以用iPhone嘅WhatsApp或者email畀人，有咗呢個app就唔使搵fax機啦。」<br><br>下載： http://itunes.apple.com/us/app/genius-scan/id377672876?mt=8 </p><p>安仔新相舊mood</p><p>最愛app：OldPhotoPRO　Free<br>許志安最喜歡的一個app叫「OldPhotoPRO」，它的功能是將相片變得懷舊，他說：「用iPhone影完一張相，你就可以edit張相，佢會將張相個tone變得好懷舊，又可以調校光暗、對比，之後仲有好多嘅唔同相框邊畀你揀，整完張相出嚟嘅效果好有40年代feel。」<br><br>下載： http://itunes.apple.com/us/app/old-photo-pro/id400680685?mt=8 </p><p>方大同隨時練結他</p><p>最愛app：AmpliTube　$155.5港元<br>「AmpliTube」是一個與結他有關的app，方大同說：「呢個app真係好方便，我可以隨時隨地練結他，不過電結他係要接駁一個結他amp，但係有咗呢個app，再買多一個插就可以連接iPhone或者iPad，我就可以幾時都練到啦，而且佢個效果都好像真。」<br><br>下載： http://itunes.apple.com/us/app/amplitube/id373524000?mt=8 </p></body></html>