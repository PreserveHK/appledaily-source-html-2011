<html><header><meta charset="utf-8"><title>周日專訪：張天愛、伍詠薇結「網」捕商機</title></header><body><h1>周日專訪：張天愛、伍詠薇結「網」捕商機</h1><p>內地人消費能力不容置疑，要攻陷這龐大市場，不一定返內地開舖。時裝設計師張天愛、藝人伍詠薇分別開網上公司，透過社交網站宣傳，反應出乎意料。以微博推廣，贏得逾17萬粉絲追隨，伍詠薇說：「好多人質疑，呢個（微博）係唔係伍詠薇o架？」1秒售出500件衫，贏得「秒殺女王」稱號，張天愛說，「現實世界冇一間店可以10分鐘賣1000件衫。」今時今日女人做生意，靠外表靠食腦，還要靠「網」。<br>記者：陳皓怡　攝影：程志遠、羅君豪<br>伍詠薇髮型：George@Hair<br>伍詠薇場地：KITCHEN@WHONGKONG</p><p>秒殺女王張天愛：網上賣衫一秒清倉</p><p>張天愛對網上銷售的認識，始於與現任丈夫結婚，在美國修讀相關課程，其後在朋友及代理商介紹下認識「小蟲米子」網站主持人，並獲邀建立「天愛小蟲」。<br>小蟲米子是淘寶網最受歡迎的女裝店舖之一，與不同設計師合作售賣晚裝、便服和上班服，價錢由幾百元至幾千元不等，網站透過張天愛成衣的代理負責管理，她則專注設計，「10分鐘賣1000件衫，現實世界冇一間店可以10分鐘賣1000件衫。」平均每秒售出1.7件衫，不算紀錄，張天愛最高紀錄是1秒售出500件清倉，「『秒殺』，即係一秒冇晒！」張天愛見識過網銷的威力，更肯定透過這渠道銷售的決定正確。</p><p>忠於自己　專注設計</p><p>哪類衣服可以「秒殺」？張天愛說，銷售對象是上班族，「返office冇時間出去shopping，又或者住喺好遠想搵citylook嘅嘢，可以上我度買，好方便。」消費者可透過網購，找到便宜的貨品，張天愛說，網銷的商品不需貴價貨，「我想全中國好多年輕一輩想買我嘅嘢，未必需要著好隆重嘅晚禮服。」<br>網上銷售令張天愛着迷的地方，除了「秒殺」威力，還有其他原因。<br>90年代初她已踏足內地市場。首次創業，她既要負責設計，又要管理兼培訓員工，「因為我要好緊貼成盤生意，知道當中嘅rightandwrong」，2000年內地分店已逾50間，令她透不過氣，「大連、瀋陽、成都、走到我暈。去到又要做電台、電視台訪問，好攰。」<br>忠於自己，她選擇專注設計，50間分店逐一在租約期滿後結業，餘下仍營運的賣給當時合作夥伴，「我只係睇版房，size出晒大中細唔使理，由一個businessperson去理。」網銷亦解決了現實銷售中的存貨問題，「H&amp;M唔係每件衫都賣晒，剩低嘅喺warehouse好平咁賣咗佢。我唔係一個好大嘅集團，壓貨可以整到間公司關閉。」網上銷售令她「賣幾多先造幾多。」<br>網上銷售另一優點是跨地域，除了力攻的內地市場，張天愛野心早放在地平線上，「去年（09年）很多件都是秒殺嘅，今年店（淘寶店）越嚟越多就慢啲，但唔會蝕，全中國全東南亞，總會有人鍾意嘅。」</p><p>「Futureisdifferent！」</p><p>更重要是，防止抄襲，「每件衫都有codenumber，網上賣幾多件就幾多件，唔會背後繼續做你啲款，但賣咗唔畀番錢你、呃你。」但網上侵權同樣嚴重，「賣完你咪抄囉，我唔介意，有所謂都冇辦法，大名牌都係抄來抄去。」<br>張天愛深信網購潛力，「好像電影《Tron》一樣，以後喺網站做任何嘢。到時可能我都唔會出現，租一個金髮女郎代表我，Futureisdifferent！」她笑說。</p><p>微博天后伍詠薇：「美人」擁數千粉絲</p><p>伍詠薇09年取得日本瘦身產品代理權，開設品牌「美人專門」，誓要在美容界闖出名堂。由藝人轉做商人，「係困難啲，崗位唔同咗，要多聆聽同學習。」<br>近10年，很多人找她合作做生意，「好多公司搵我去搞Spa、美容院。不過Spa有好多人要管理，經理、美容師。諗得慘啲，如果經理帶人走，你間美容院就企咗喺度，做產品冇咁複雜。」4年前發現現時代理的美容產品，遂開展美容生意。<br>伍詠薇自覺有做生意特質，「我係一個好快做決定嘅人，好多客覺得畀咗錢出去，鍾意人哋做好多工序，『你印10個款畀我，掟多啲idea畀我』。好嘅嘢你畀3個我就夠，3個中就夠，其他7個都係廢嘅。」</p><p>親自回答　粉絲狂問</p><p>演藝圈打滾多年，伍詠薇的人脈及交際手腕絕對具宣傳優勢，所以她主要負責公司對外事務，「啲人唔使重新認識我，對你信任大啲。唔好嘅死都死快啲，啲人接觸我容易啲，講是非都講我先。」因此，她要比一般人更用功，產品質素要更好。<br>知名度對網上推廣有優勢，她透過微博及facebook推廣，單是伍詠薇的微博，已有逾17萬粉絲。<br>她又為品牌設微博，2010年6月首推第一件產品到現在，「美人專門」微博累積數千名粉絲。相對facebook僅千餘人，微博有壓倒性優勢，但不同渠道，吸納不同顧客，「其實我兩樣都buy，可能我自己都keenon玩微博，所以幾強，facebook反而多外地人，好似美加嗰啲。」<br>剛開設微博，她遇到不同的問題，「好多人質疑，呢個（微博）係唔係伍詠薇o架？係唔係騙局呢？」到網民知道是她本人，又衍生新煩惱，「有時當你話俾呢個人聽點用件product，你以為解答咗個問題，但粉絲發現我答佢，就不停咁問。不過，時間耐咗，大家都知道乜嘢我會答，乜嘢唔會答。」</p><p>「你要邊做邊問」</p><p>會否因網上宣傳奏效放棄傳統宣傳渠道？倒未必，「呢個係雞同雞蛋嘅問題，香港受歡迎的女性雜誌必須落（廣告），因為佢哋（讀者）睇到。好似每次揭開本雜誌見到『美人專門』，咁就容易入腦。」此外，從事廣告業務的丈夫亦成為伍詠薇的強大後盾，親自傳授建立品牌的方法，「如果話apple係a-p-p-l-e咁就死啦。佢好似講古仔咁，以前做嘅brand有咩interesting嘅嘢，了解後就容易發問。」問對一個問題受用無窮，但首先是敢於發問，「你要邊做邊問，有時有啲問題好難講出口。」<br>娛樂圈很多人都想轉戰商界，但成功的人不多，可有擔心失敗？伍詠薇斬釘截鐵說：「如果對自己冇信心，點樣去sell去賣。」</p></body></html>