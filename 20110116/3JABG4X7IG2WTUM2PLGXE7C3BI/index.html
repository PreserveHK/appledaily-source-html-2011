<html><header><meta charset="utf-8"><title>娜姐Sorry都撐　型女Cape好飾爸</title></header><body><h1>娜姐Sorry都撐　型女Cape好飾爸</h1><p>父女關係在這個世代是如何演繹的呢？經常看到的親子故事，都是以父子或母女為骨幹，父女之間之血緣關係好像給隱沒了，但「K29」這家位於哥本哈根的首飾與時裝兩層小店，父親駐守下層雕琢銀飾，女兒服飾就把守上層，真正上下一心地搞好一間時裝首飾店。<br><br>記者、攝影︰吳美美<br>鳴謝︰卡塔爾航空、RadissonBluScandinaviaHotel、RadissonBluRoyalHotel</p><p>上層阿女：StreetSculptures</p><p>你們先要睇清楚這段關係，是父女一齊開時裝首飾店，而不是個女繼承父業，或父親打本給個女開店，而且是時裝店，例子應該少之又少。「K29」是店舖地址的縮寫，黑色外牆、橙色字身，喺外面「裝來裝去」，都是去上層睇衫先，查實是被一件彩色運動形斗篷所吸引。聲明是100%weatherproof，又防水防風透氣，又避免如一般斗篷易跌膊，加了束袖拉鏈，增強活動性，最緊要拎上手輕身，望落唔似運動衫咁標明身份，這一系列sharp色sportycape叫StreetSculptures，都幾襯Maxjenny的背景。</p><p>型爆Mini版</p><p>與品牌同名的MaxjennyForslund本身是一位家具設計師（可惜今次到訪時她要出trip，緣慳一面），好多國際大show都會見到佢嘅作品，但2007年就變身成fashiondesigner，完全九唔搭八地根本轉變，但又搭出如「StreetSculptures」咁靚的cape！查實Maxjenny能夠成功確立自己同名品牌，都要多得Madonna喺06年在《Sorry》MV裏面着咗佢設計的外套與bikini，亦成為北歐最有睇頭的fashiondesigner之一，在德國、英國、意大利及日本都有蹤影，連DanishDesignCentre在「10+DesignForecast」裏都有位專登介紹。女裝之外，店內都有兒童版「MAXJENNYForMinis」，就如縮細版的StreetSculptures，小朋友着住肯定成為型爆兒童，而目錄內的小model就是Maxjenny的女兒。</p><p>下層老竇：誇張銀器</p><p>因價錢問題而望cape興嘆，轉陣至樓下的銀器首飾店。<br>你不會預料自己會喺裏面撞到一個白髮、圓胖身形臉上充滿血氣的和善伯伯，OweJohansson負責下層的銀器打造，他就是Maxjenny的爸爸，1965年已入行做銀器，亦曾經參展1968年時「YoungSwedishSilver」。或者你先看看放在周圍的銀器設計，俗語有云物似主人形，但拎起上手看清設計後相信凡事有例外。他的設計好有一種乾脆利落的感覺，簡單之餘但係有睇頭，如藍白膠帶圍住的銀手鐲，其實設計概念好簡單，就是將兩件簡單的砌埋，就變得有睇頭。呢度每一件銀器都由伯伯慢慢雕琢，在周末他亦會開班授徒教人鑄造銀器。</p><p>a.K29</p><p>地址：Kompagnistraede29,1208CopenhagenK</p><p>DesigninCopenhagen</p><p>溫馨提示：這棟位於KongensNytorv6的EEA大樓，用了五千棵植物砌出歐洲地勢的外牆，靚到不得了，與藝術品無異，到哥本哈根時的影相位。</p><p>TravelMemo
</p><p>持BNO或特區護照毋須簽證。丹麥領事館：28278101<br><br>乘卡塔爾航空由香港經多哈往哥本哈根，經濟客位來回機票由$3,580起。卡塔爾航空： http://www.qatarairways.com </p><p><br>1丹麥克朗（DKK）約兌1.4港元（文中價錢已折算港元）<br><br>220V，兩圓腳插座</p><p>丹麥<br><br>哥本哈根<br><br>下周有雨，2-5℃</p></body></html>