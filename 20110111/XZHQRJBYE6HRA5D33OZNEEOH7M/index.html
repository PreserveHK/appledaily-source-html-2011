<html><header><meta charset="utf-8"><title>陳龔自拍片段親暱對白足本睇：「珠珠，真係嚇死人嘞」</title></header><body><h1>陳龔自拍片段親暱對白足本睇：<br>「珠珠，真係嚇死人嘞」</h1><p>【本報訊】千億爭產案敗訴，被指偽造龔如心06年遺囑的陳振聰上訴聆訊昨日展開。陳振聰的律師於庭上播放陳與龔西貢郊遊時自拍的4分鐘片段，力證兩人有親密關係，內容如下：<br>陳：陳振聰　龔：龔如心<br>（）：本報記者補充　註：插圖為本報繪製<br><br>（從畫面所見，龔如心站在日本房車前座乘客位車門外擺甫士）<br>陳：作狀，錫到佢燶，錫到佢燶，錫到燶，錫到燶。老竇得嘅，老竇。人哋以為你賣車廣告。<br>龔：係咩？係嘞，做賣車廣告。</p><p>陳：唔，一於咁嘞，賣車廣告，而家就真係似賣車廣告嘞，咁樣都幾似賣車廣告個噃。<br>龔：Yeah。<br>陳：一於咁喇，就用賣車廣告做題材喇，下次送畀Toyota，問佢賣唔賣──賣唔賣股份出嚟。<br>龔：Toyota幾好o架。<br>陳：好o架，如果佢肯賣就好嘢嚟o架。<br>龔：嗄，嗄。係咪日本車中，Toyota算最好呢？<br>陳：算最好囉，我覺得算最好囉。<br>龔：唔，唔。不過我始終唔係好鍾意日本車嘅。<br>陳：點解啫？<br>龔：唔，唔。<br>陳：佢始終都唔係幾好，覺得？<br>龔：我就覺得好似──好似竇泥啲。（從畫面所見，龔如心拍打車蓋）<br>陳：唔會。<br>龔：嗰個殼。<br>陳：一扁咗。<br>龔：係咪薄咗？<br>陳：可能係扁咗，你一佢扁咗。<br>龔：不過……嗰隻顏色好靚，老竇，嗰隻顏色好靚呵，嗰個算咩嘢顏色呀？<br>陳：（從畫面所見，龔如心繞過車頭，走上司機位）係喎，不如你作狀──不如你作狀揸車都好喎，係咪──好唔好？<br>龔：作狀揸車。<br>陳：唔唔。好耐冇揸過車喇，係喎。Hi，你有幾耐冇揸過車呢？<br>龔：好耐囉，都唔知識唔識揸。</p><p>陳：畀條鎖匙你，如果你識唔識撻着佢呢？唔係嗰──係大嗰條呀，記實。唔知點呀？向右扭就係撻着佢o架喇，大力啲喇。其他唔好喐嘞，如果唔係，架車舂咗上前面就弊嘞。（從畫面所見，龔如心撻車）</p><p>龔：開。<br>陳：唔好，開咗佢，呢個珠珠。<br>龔：（龔如心㩒低車窗）Hello。<br>陳：Hello。<br>龔：我自己開咗走，留低你喺度。<br>陳：唔好呀，唔好呀，咁樣開走咗，留低個老竇……，呢個珠珠，唔得呀，你而家唔係o架，你未開手掣呀，喂，珠珠，你未開手掣呀。<br>龔：手掣喺邊度？<br>陳：真係衝咗落去呀，你。嗱，你停止，唔好踩油住，停止。我以為你──<br>龔：咦，咁驚嘅，咁驚嘅。<br>陳：我以為你衝咗上去前面撞嚫咗自己。<br>龔：車嚟，車嚟。（懷疑有車駛近）<br>陳：唔，咁好吖，車嚟唔緊要呀，由得佢車嚟算嘞，撞唔到老竇豬嘅。<br>龔：咁驚。<br>陳：一陣撞嚫心肝寶貝點算喎。<br>龔：玻璃窗點開呀？（龔如心尋找開天窗掣）<br>陳：呢個窗呀？有個掣嘅，你要扭着佢嘞，你要扭着。<br>龔：哦。<br>陳：唔係，你錯嘞，你錯嘞。<br>龔：唔。<br>陳：你要呢開咗個鎖匙。<br>龔：唔。<br>陳：唔需要撻火，咁呢呢度個掣，燈側邊有個掣，向後一㧬，唔係，向後㧬，向後㧬，向後㧬。</p><p>龔：㧬咗囉。呢個畀威威嚟坐最好，個頭擠喺度。<br>陳：伸咗出去。一於我就話不如你畀咗我用威威做－－威威坐－－威威坐……，伸個頭出去喇。<br>龔：（龔如心將半身伸出天窗）Hello。<br>陳：係喎，即刻可以賣告o架嘞，珠珠。嗱，唔准喐呀，繼續－－繼續做戲o架要，仲有成三十分鐘o架。<br>龔：仲有三十分鐘。<br>陳：慘嘞，而家先做得八分鐘咋。<br>龔：人哋以為我哋喺度賣廣告。（龔如心整個人坐上車頂）<br>陳：似唔似賣廣告呢？一定似。你隻──<br>龔：……架車畀佢坐爛。<br>陳：你阿珠珠，真係──嚇死人嘞，而家坐咗上……</p></body></html>