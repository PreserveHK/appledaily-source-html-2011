<html><header><meta charset="utf-8"><title>青心直說：電訊商化夕陽為朝陽 - 胡孟青</title></header><body><h1>青心直說：電訊商化夕陽為朝陽 - 胡孟青</h1><p>香港700多萬人口，5大流動電話經營商，手機滲透率達180%有多，全球排名第8。本來市場競爭大兼飽和，本港電訊股應早已日落黃昏，成為夕陽行業；幸好蘋果有喬布斯，成為全球電訊服務營運商救世主，一部iPhone的普及，全港3G用戶比重升至近4成，智能手機普及程度，似乎仍大有增長空間。兩、三年前，手機月費少則60至70元，多則90元，iPhone熱令用戶願多付比以前倍增甚至更多月費，就算營運商提供手機補貼，手機月費升幅似乎可抵銷有餘，而且不少所謂零機價，其實也是取巧。<br>電訊股現金流增長穩定，高派息亦成為第二大賣點。好一隻數碼通電訊（315），派息比率近乎百分百，令派息率高達8厘。嫌貴要退而求其次，買電訊盈科（008）息率回報亦不太低，09年派足20.3仙，現價仍有5厘，當然，舊年嘅股息唔代表今年都一樣，不過都總會有個譜。投資者求利，與其買人民幣債券，但息率僅得1至2厘回報，本地電訊股無疑發揮更大吸引力。</p><p>市盈率低可吼中移動</p><p>相比區內電訊股接近14倍平均市盈率，本地電訊股目前約12倍左右市盈率仍較合理。但畢竟自iPhone4出台以來，短期升幅太大，累積獲利盤亦多。高追要睇路，要揀倒不如選中國移動（941），市場潛力更大，單是手機短訊收益，已多過不少本地電訊股一年總收入，更重要市盈率偏低，派息高兼股價橫行已久，恒指要升，中移動就要成為下一隻棋子。早前有資深電訊界老行尊講，話有人問佢有否聽講過金融大鱷索羅斯嚟香港就係想買本地電訊股，老行尊一聽到就話「Iquitelikethisrumor」。總之，穩定現金流加上高派息嘅股份，就係好多保守基金經理想要嚟平衡投資組合嘅理想對象，投資原來未必時時要諗得太複雜，還原基本步就可以，除咗電訊營運商，暫時諗唔到邊個行業可以忽然間左眼見夕陽右眼見朝陽。<br><br>胡孟青<br>作者為獨立股評人</p></body></html>