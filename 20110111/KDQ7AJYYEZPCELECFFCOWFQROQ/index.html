<html><header><meta charset="utf-8"><title>籃FUN籃解：史堤芬積遜抽布朗水</title></header><body><h1>籃FUN籃解：史堤芬積遜抽布朗水</h1><p>山貓前鋒史堤芬積遜（圖）「無情無義」？拉利布朗教練今季因執教山貓戰績差，喺上年聖誕節前被「炒魷魚」，隊波由沙拉斯教練執教後獲4勝2負成績，前鋒史堤芬積遜即刻猛數布朗教練，話眾球員都唔想喺布朗嘅慢戰術下打波，話球隊需要改變；之但係布朗教練都曾帶領山貓歷史性殺入季後賽，冇功都有勞，史堤芬積遜唔使去到咁盡喎！</p></body></html>