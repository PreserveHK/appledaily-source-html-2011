<html><header><meta charset="utf-8"><title>周柏豪叫超雲帶眼識人</title></header><body><h1>周柏豪叫超雲帶眼識人</h1><p>白歆惠、周柏豪、吳雨霏和松岡李那等，前晚在灣仔出席M.A.C化妝派對。賭王千金何超雲和陳山聰公開戀情，周柏豪曾經和超雲傳緋聞，更曾和陳山聰在微博嘈交，問柏豪可睇好雲山戀？他即說：「唔回應，費事講多錯多，我家要控制個口，唔好快過個腦，怕越講越複雜。」</p><p>「冇人窮過我」</p><p>問周柏豪有否和賭王吃飯？他說：「冇，冇認識過，我講過好多次，只係喺公開場合同超雲見過兩次。」他之前曾講過怕和有錢人交往，他說：「任何人識任何人都要小心囉，我咁窮，冇乜人窮得過我。」<br>問到超雲戀上山聰，可會覺得走寶？周柏豪即說：「冇考究過喎，係咪有着數先識朋友，做朋友係講心。」此外，徐濠縈指女兒康堤開始貪靚，經常着她的高跟鞋，更曾因囡囡化妝扮靚，母女有拗撬。<br>採訪：盧妹<br>攝影：林德雄</p></body></html>