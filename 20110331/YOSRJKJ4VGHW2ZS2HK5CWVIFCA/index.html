<html><header><meta charset="utf-8"><title>中環在線：封小平間山頂屋　淪為銀主盤標售 - 李華華</title></header><body><h1>中環在線：封小平間山頂屋　淪為銀主盤標售 - 李華華</h1><p>真係舊夢不須記！曾經喺地產市場叱咤一時，之後仲入主埋亞視，做過傳媒大亨嘅封小平（圖），幾年前將手上一批物業抵押畀中銀香港（2388），但係之後冇如期還錢，全部物業俾銀行充晒公，其中包括兩間喺山頂加列山道嘅陽光花園豪宅。<br>呢兩間貴價獨立屋，中銀啱啱委託仲量聯行以銀主盤形式標售，分別係E同F屋，面積2995平方呎，每間市值各1.5億，據聞已經有幾個本地同內地嘅富豪吼實，唔知有冇亞視新主王征呢？<br>陽光花園係封小平同生意拍檔莫維德喺96年發展自住嘅物業。家嘅名人業主，包括影帝周潤發（舊年用1.28億買入A屋），想同發哥做鄰居，不妨諗諗。</p></body></html>