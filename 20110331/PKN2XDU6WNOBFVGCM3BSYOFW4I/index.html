<html><header><meta charset="utf-8"><title>中環在線：平保馬總加薪　跑贏業績升幅 - 李華華</title></header><body><h1>中環在線：平保馬總加薪　跑贏業績升幅 - 李華華</h1><p>假如公司業績唔係幾好，你估啲董事會加人工抑或減人工呢？平保（2318）嘅年報顯示，舊年實現淨利潤179.38億人仔，同比只係增長23.9%，都幾平平無奇，但係要留意，董事長馬明哲（圖）份人工，喺「沉寂」兩年之後，原來已經重新反彈到千萬級別！<br>查實平保因為係國家第一間股份制嘅保險公司，班高管嘅人工一直都俾外間關注，尤其係馬總。<br>2007年嗰陣，呢個平保一哥係收6600萬一年嘅；2008年因為投資海外勁蝕，所以佢冇收人工；到咗2009年情況稍為改善，佢都係收289萬底薪啫。<br>但係點解2010年會大幅加薪仲跑贏埋平保業績嘅升幅呢？華華都好想聽吓馬總點講。</p></body></html>