<html><header><meta charset="utf-8"><title>籃FUN籃解：真達拿百發百中</title></header><body><h1>籃FUN籃解：真達拿百發百中</h1><p>學生哥考試攞100分已經唔易，一場比賽要100%命中率更加難，周三小馬中鋒真達拿（上籃者）就做得到，佢全場5投全中，以佢66.8%全聯盟最高命中率嚟計都唔算奇，但係唔太擅長嘅罰球，全場射11球都全中，兩項都百發百中，合共幫小馬攞咗21分，難怪佢被視為球隊近季最佳收購。</p></body></html>