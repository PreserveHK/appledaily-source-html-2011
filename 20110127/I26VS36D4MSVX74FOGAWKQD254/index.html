<html><header><meta charset="utf-8"><title>君如扮巫婆嚇喊囡囡</title></header><body><h1>君如扮巫婆嚇喊囡囡</h1><p>吳君如和古天樂主演的賀歲喜劇《神奇俠侶》，戲內戲外君如同是高齡產婦，為了增加性趣，她主動要和古天樂嗌交耍花槍，怎料古仔竟假戲真做，迷上少女粉絲。君如又自爆在囡囡身上找靈感，她說：「我有一日同個女喺屋企做《白雪公主》，我扮巫婆，當時我都好入戲，點知真係嚇到佢喊，佢一喊我就嚇親，我問個女，你唔係要媽扮巫婆？點知個女話我只係演戲之嘛，做乜咁認真喎。」</p><p>陳可辛示範床戲</p><p>古仔則表示開工第一天已要和君如拍床戲，雖然尺度不大，但監製陳可辛在場故此令他很緊張。古天樂又爆料說：「陳可辛好少做示範，但今次佢竟將自己同君如喺屋企相處之道講畀我聽，仲叫我放鬆啲。」<br>撰文：葉雪</p></body></html>