<html><header><meta charset="utf-8"><title>羅仲謙冲凉露股引死馬德鐘</title></header><body><h1>羅仲謙冲凉露股<br>引死馬德鐘</h1><p>羅仲謙昨日穿上貼身T恤出席新劇拜神，健碩身形羨煞旁人，連曾當G4的馬德鐘也甘拜下風，不禁讚羅仲謙：「佢個股仲靚。」羅仲謙透露在劇中有冲凉場面，還會露出「小小半圓」。</p><p>無綫新劇《飛虎》昨日在將軍澳電視廣播城舉行拜神儀式，羅仲謙、馬德鐘、宣萱、賈曉晨（JJ）、苟云慧、黃智雯、江美儀和張嘉兒等均有出席，其中穿短裙的JJ戴上假髮，胸前貼了紋身圖案，原來她在劇中扮演賊婆。由於該劇有很多動作和爆破場面，羅仲謙、馬德鐘和王浩信等都刻意催谷身形，變身肌肉男。</p><p>「公司個個都錫」</p><p>馬德鐘自嘲比其他肌肉男遜色，因為他早前患上心肌炎不能操勞，會於稍後操弗線條，但馬德鐘自詡勝在有當G4實際經驗，可彌補身形的不足。當他得知羅仲謙會拍攝一場冲凉戲時，他說：「我唔使，佢唔止肌肉好睇，個股仲靚。」羅仲謙聞言說：「今日着咗呢啲貼身衫褲，玲瓏浮凸，所以笑我啫，冲凉個鏡頭只係見小小半圓，唔係所講咁誇張。」<br>羅仲謙和同公司的緋聞女友傅穎（Theresa）近期不停有新聞，先是Theresa指羅仲謙一腳踏兩船，接着卻有消息指二人是假分手，最近又傳出女方因新聞多而遭公司雪藏。事實上，羅仲謙在事件後工作不減反增，棄女保男之說不無道理，但羅仲謙對事件連聲否認，還解釋說：「冇可能，呢啲都係炒作，唔使理，公司個個都錫，冇咁嘅事。」至於會否問候Theresa，羅仲謙則說：「都冇發生過。」</p><p>宣萱最驚肌肉男</p><p>同場的宣萱為了投入角色剪了一頭短髮，連男友也讚賞。面對今次的男對手個個擁有健碩身形，宣萱笑說：「本人唔係好鍾意肌肉男，太多肌肉會好驚。」<br>採訪、攝影：卓寶花</p></body></html>