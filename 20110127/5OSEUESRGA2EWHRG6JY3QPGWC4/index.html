<html><header><meta charset="utf-8"><title>「我哋唔係朋友」浸大咪神寸娜姐年紀大</title></header><body><h1>「我哋唔係朋友」<br>浸大咪神寸娜姐年紀大</h1><p>現年25歲的周秀娜以性感女神姿態升呢吸金王，不過卻變得錫身，反而年僅22歲的浸大咪神楊梓瑤（Carol）肯除肯博極速上位，威脅娜姐地位。前晚Carol出席首映時，被問到搏命上位，她直言要趁後生發力，否則年紀大失去黃金機會，明踩忽然錫身的死對頭娜姐。</p><p>兩大性感女神周秀娜和浸大咪神楊梓瑤，近日不時有合作機會，早前由娜姐孭飛的電影《婚前試愛》，Carol雖然佔戲不重，但卻瞓身赤裸上身遮着兩點和羅仲謙大演親熱戲，搶去娜姐不少鏡頭。最近Carol和娜姐又合演新戲《猛男滾死隊》，日前兩人穿三點式拍海報，雖然是分開拍攝，但Carol肯除肯博，比起已升呢的娜姐更賣力。</p><p>「唔通老咗先博咩」</p><p>前晚Carol到尖沙嘴出席荷李活電影《青蜂俠》首映禮，提到外界把她和娜姐比較，她說：「呢啲冇法子，我哋唔係真正嘅朋友，大部份只喺工作時見面，佢好nice，我諗比較嗰啲都係噱頭。」<br>談到日前在寒冷天氣下着三點式拍海報，Carol表示先前已感冒病了一星期，之前又抱恙跟fans聚會BBQ，又要出席朋友瑜伽店開張，記者笑指她財多身子弱，又指她比娜姐肯博，Carol直言：「咁梗係後生先博，唔通老咗先博咩！」<br>不過當日見娜姐明顯錫身，Carol是否暗寸她年紀大？Carol即說：「唔係，總之佢係出道過自己先，佢又有男友貼身照顧，但我男朋友就要做嘢，好彩有媽咪靚湯補番。」Carol坦言男友不知她穿三點式拍海報，她表示可接受工作上性感，兼且男友不可為工作投訴。</p><p>A.Lin被認錯李蘊</p><p>同場還有o靚模A.Lin和師妹等出現，但有現場市民認錯A.Lin為李蘊，她說：「你哋聽錯咋，唔係叫我。」她否認不開心，又認為即使似李蘊也不錯，因為也是靚女。<br>採訪：魯萍　攝影：陳志嵐</p></body></html>