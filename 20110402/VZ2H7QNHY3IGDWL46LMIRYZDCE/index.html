<html><header><meta charset="utf-8"><title>Yumiko被轟虐兒即耍冧</title></header><body><h1>Yumiko被轟虐兒即耍冧</h1><p>近年主力返內地拍劇搵人仔的鄭希怡（Yumiko），拍完放假返港即闖禍，昨日她在微博貼上一張和友人BB玩耍的相片，Yumiko用手穿在BB工人褲的帶子，然後一手抽起BB扮闊太挽名牌袋，接着Yumiko還留言笑稱：「我的新手袋，TATA-BABY。」不過BB卻被她扯起露出痛苦神情，結果有網友留言狂轟她：「虐待兒童！」及「個BB好唔開心。」被網友公開指摘，Yumiko已刪除相片。<br>英皇高層霍汶希（Mani）昨日首天長假後復工，馬上要處理Yumiko微博玩出火事件，Mani在電話中說：「Yumiko話個BB係好朋友嘅囝囝，佢諗住同BB玩吓，冇諗外間反應咁大，佢話要講對唔住，佢話自己真係對BB冇惡意。」<br>撰文：葉雪</p></body></html>