<html><header><meta charset="utf-8"><title>紅館騷爆口水戰秋官嘲阿姐通渠師奶</title></header><body><h1>紅館騷爆口水戰<br>秋官嘲阿姐通渠師奶</h1><p>由鄭少秋、汪明荃聯同日本音樂大師喜多郎合作的「鄭少秋．汪明荃．喜多郎新紀元2011演唱會」前晚在紅館揭開序幕，秋官和阿姐在台上施展渾身解數，阿姐繼續以粵劇腔演繹經典金曲，兩人抵死地在台上鬥嘴，秋官笑指阿姐拍劇的師奶造型深入民心，阿姐即反擊秋官巴閉到搞垮整個股市，兩人針鋒相對，笑爆全場。</p><p>一連三場的「鄭少秋．汪明荃．喜多郎新紀元2011演唱會」前晚在紅館揭開序幕，喜多郎不時出場指揮雅樂團，又表演太鼓，喜多郎在台上感激觀眾對日本人的支持和幫助，並說：「日本有好多災難，今晚打從心底裏表演給大家欣賞。」</p><p>阿姐似棵聖誕樹</p><p>前晚阿姐汪明荃先後換上四套歌衫，令台下觀眾不時高聲大讚阿姐「靚女」，阿姐即笑說：「我喺台上先可以咁着，啲人一計我年齡就會講我着成咁，藝人好處就係可以成日扮靚。」阿姐繼續以粵劇腔來演繹金曲，台下粉絲聽得津津有味。<br>秋官與李美惠合唱，她更大讚秋官的髮型特別，秋官即抵死說：「冇法，阿姐個頭幾『行』，成棵聖誕樹，所以我都出絕招。」秋官跳住舞演繹《笑看風雲》時見到台下的愛女鄭欣宜，他即大讚女兒跳舞叻過自己，並對近日的日本災難甚為感觸，又謂：「活得開心，心不記恨，為今天歡笑唱首歌，近排聽到好多日本大地震新聞，香港人好唔安樂，大家定要盡力幫忙，祝福佢哋。」<br>及後阿姐和秋官合唱多首歌曲，秋官說：「你係我最敬佩藝人，我老婆都准許，你喺《居家兵團》師奶打扮好犀利，去到鵝頸橋冇人知你係汪明荃，你單手插落屎坑通渠，超乎常人，搞到啲師奶自己通渠，啲渠王都執晒笠。」阿姐即時反擊說：「你仲巴閉，影響晒成個股市㖭。」</p><p>鬥完嘴互笠高帽</p><p>兩人針鋒相對一輪後又互笠高帽，秋官謙稱自己粵曲方面是小學生，所以在這方面對阿姐是甘拜下風，阿姐自言與秋官雖然沒有愛情，但就有很多友情，阿姐更自言踏入愚人節就是她服務無綫40年的大日子。<br>採訪：李珮洳　攝影：仇志德</p></body></html>