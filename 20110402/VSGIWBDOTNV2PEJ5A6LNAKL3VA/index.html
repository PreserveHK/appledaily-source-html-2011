<html><header><meta charset="utf-8"><title>趣趣地：迪比亞路為日賑災</title></header><body><h1>趣趣地：迪比亞路為日賑災</h1><p>迪比亞路（圖）好念舊，佢對日本地震都好有感覺，日前推出印上意大利同埋日本國旗結合、中間再寫個中文「友」字嘅T-shirt，每件承惠15歐元，所得收入捐去賑災。至於話佢念舊，係佢話02年世盃喺日本有好多回憶，當年國家隊嘅集訓基地就係仙台，所以佢好大感觸，話要出一分力喎。</p></body></html>