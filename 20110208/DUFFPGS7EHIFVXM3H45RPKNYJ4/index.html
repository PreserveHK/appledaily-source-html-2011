<html><header><meta charset="utf-8"><title>求驗客手記：泰利停晒博彩戶口戒賭 - 求驗客</title></header><body><h1>求驗客手記：泰利停晒博彩戶口戒賭 - 求驗客</h1><p>無賭不歡嘅英格蘭國腳泰利（圖），據悉停晒佢喺博彩公司嘅戶口，決心同賭sayNo。呢位車路士隊長雖則有「英超賭神」嘅外號，但都係表面風光，查實呢幾年佢越賭越大，加上手風唔順，搞到喺7年之內4次按咗佢間接近400萬鎊嘅豪宅周轉。佢嘅發言人證實，近排佢真係冇賭錢。冇錯小賭可怡情，但如果好似泰利咁唔識自制，都係戒咗好。</p></body></html>