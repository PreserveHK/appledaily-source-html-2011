<html><header><meta charset="utf-8"><title>中環在線：郭艷明助何柱國搞網 - 李華華</title></header><body><h1>中環在線：郭艷明助何柱國搞網 - 李華華</h1><p>財經網站越嚟越多，連免費報紙都加入戰團，最新係何柱國做大股東嘅星島（1105）旗下《頭條日報》，打算搞財經網站，仲請嚟資深傳媒人郭艷明（Alice，圖）加盟做總監。猛將當前，其他傳媒都要醒定啲！<br>Alice轉投《頭條》之前，喺馬會做公關，主要負責公共及慈善事務。佢近年最為人熟識，係喺新城電台任新聞部總編輯兼財經台籌劃師，開咪做主持。<br>Alice名副其實係資深新聞人，有超過30年傳媒經驗。佢喺中文大學經濟系畢業之後，先後任職《信報》、麗的電視、《財經日報》、無線電視新聞部、香港電台電視部、《蘋果日報》、電盈（008）旗下now等機構，舊年8月仲獲政府委任做廣管局成員。</p></body></html>