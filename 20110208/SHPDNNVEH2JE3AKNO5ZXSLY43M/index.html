<html><header><meta charset="utf-8"><title>LV力撐！　兔女郎露股鏈</title></header><body><h1>LV力撐！　兔女郎露股鏈</h1><p>在巴黎shopping，你或者緊貼住名店林立的11區香榭麗舍大道。不過現在upcoming的，可是一堆conceptstore林立的第三區；仲有昔日政府機關林立，悶死人的第七區。係時候搵吓新世界啦！<br><br>記者、攝影：陳慧敏<br>鳴謝：卡塔爾航空</p><p>第三區<br>LV城市指南推介！　搞鬼有型首飾</p><p>第三區的BoulevardBeaumarchais，有好多大型conceptstore。逛完早陣子寫過的六折天使Merci，轉個彎再直行，想搵有名的NicholasKirkwood。不過原來好多blogger同我一樣，在LeMarais上走了千百回都尋之不着，路過經常企住幾隻大丹、古代牧羊之類人咁大的狗的店面，發現了招牌都無，個款普普通通但一年一期的《LouisVuittonCityGuide-Paris》都大力推介的Ostentatoire。情侶檔攝影師David同設計師Claire，雖然店仔細細，但有來自巴黎及世界各地二十多個年輕或新進或業餘設計師的首飾。在巴黎，優雅，classic，出大場面的小店設計非常多，像這種成間店以搞鬼但又有型的設計則較少，看見那兔女郎patpat大腿鏈墜，還有香蕉頭人仔項鏈，每一粒都非常精緻搞鬼。慢慢睇可以玩上成個鐘，睇唔切，仲可以上網買！正！
</p><p>a.Ostentatoire<br>地址：11BisRueElzevir<br>網頁： http://www.ostentatoire-paris.com </p><p><br>Showroom開放！　OL無撞衫</p><p>喜歡看小店，因為設計師就在店裏，總覺得賣的都特別獨一無二新鮮出爐。那是已經紅咗的店、連鎖店難以回頭的親切感。但現在巴黎設計師們流行連「閒人免進」的showroom都開放。設計師會長駐，或常常出現，在設計的同時又向客人取靈感。在Merci旁邊，要走入後花園更加隱密的Erotokritos都已經係fashionweek常客，巴黎的蕾絲，意大利布料，仲有限量print等你唔怕撞衫，衣服較適合OL，或出席吓晚宴。大街上的showroom有個角落經常做sale嗰下更盞鬼。
</p><p>b.Erotokritos<br>地址：109BoulevardBeaumarchais</p><p>第七區<br>貼身服務！　三個客即閉門揀衫</p><p>講shopping好少人會去第七區，這裏一直是政府機關的office中心，除了悶死人套裝同貴死人餐廳外，好少型人在這貴爆地段久留。但又係無門牌的Suit114就隱藏於此。裏面全是Eric的最愛，KrisVanAssche、EleyKishimoto、3.1PhillipLim同MichelPerry等：「我喜歡elegant，女性化的設計，中間加點玩嘢的detail。大部份衫都可着去ball或party，但換件外套，又可型型哋去上班。」係，Eric的選擇我都好愛，特別係件豎肩的外套，低調得來暗啞底又玩嘢；小手袋用了老舊門閂做開關，配上黑皮閃閃令又夠高貴！此店吸引好多城中貴客來幫襯，一來因為佢位處政客之地，二來Eric會奉上超貼身管家式服務，除了「入嚟三個客/預約就可封舖等你慢慢揀」，同專誠為你度身畀意見揀衫服務外，還會親自送貨到巴黎各地，同酒店一樣。</p><p>c.Suit114<br>地址：114RueduBac<br>網頁： http://www.suite114ruedubac.blogspot.com </p><p><br>環保ASAP！　綁乜都得皮帶</p><p>Suit114斜對面，還有去年底才開業的asaplab。這是家望落都是earthtone毛衣，簡簡單單，款式不是很多的小店。望住快要降臨、天氣越整越怪的2012，所有環保課題都在極速成長，真係好ASAP的要大家關注。為喚起大家的「自覺良心」，ASAP同時也是AsSubstainableAsPossible，所有用品都要「可持續性」地發展，其實每家服裝工場，每年都會丟掉許多貨辦或布料，他們向高級品牌的工廠要到這些「餘貨」或回收貨再造，如一抽袖子拼成頸巾；一打剪袖冷衫縫起來變成被；又用樹葉、花瓣或球根等作染料，不用化學物料或人造色素減低環境破壞，成店的米白、鵝黃同駱駝色大地色系，都系出自然。
</p><p>d.asaplab<br>地址：99RueduBac<br>網頁： http://www.asaplab.it </p><p><br>ShoppinginParis</p><p>溫馨提示：一次在地鐵轉車時居然遇到成個管弦樂團在「走鬼式」演出。尾聲時阿妹出來賣CD，每張$120都好多人買。在匆忙中忽然停下來為自己添一曲管弦樂，心情好爽~</p><p>TravelMemo
</p><p>持BNO或特區護照免簽證。法國領事館：37529900<br><br>卡塔爾航空由香港至巴黎經濟客位來回機票由$6,267起。卡塔爾航空： http://www.qatarairways.com </p><p><br>1歐元約兌10.6港元（文中價錢已折算港元）<br><br>230V，兩圓腳插座</p><p>法國<br><br>巴黎<br><br>下周天陰，1-9℃</p></body></html>