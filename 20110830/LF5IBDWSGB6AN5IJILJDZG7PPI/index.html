<html><header><meta charset="utf-8"><title>NEX5仔硬撼單反　機細巴閉</title></header><body><h1>NEX5仔硬撼單反　機細巴閉</h1><p>換鏡機仔越演越烈，更有直逼傳統大型單反嘅趨勢，你睇睇SONY最新嘅αNEX-5N，1,610萬像素未係最勁，ISO有成25,600先夠誇張！最重要Size只係同iPhone相若，從此無人再敢看輕DC機仔。<br><br>記者：許福合<br>攝影：楊錦文<br>Model：Kinki@PureModels</p><p>首配篤芒對焦</p><p>NEX-5N機身有黑、白同銀三種顏色，雖然近年白色機身已經唔算新鮮，不過在嬌滴滴的NEX-5N身上，白色仍然係我杯茶，但留意要雙鏡裝才有白機揀喎。若果只拿機身，不計厚度，大小與iPhone差不多，不過，NEX系列扁平機身，試用時24mm定焦鏡頭，還算可接受，但手感仍有不平衡，怪怪的感覺。操作方式與上代5仔相似，機背仍然有個轉盤，用來設定或揀相都非常好用，另外新機會轉用3吋輕觸式屏幕，可以做到點選對焦及設定，甚至睇相時用手放大相片，有點iPhone操作Feel，不過觸控操作的反應有點窒，最後還是用回轉盤傳統操作，更得心應手。</p><p>0.02秒　快門釋放</p><p>使用ExmorAPSHDCMOS，具備1,610萬像素，特別一提係感光度最高可去到ISO25,600，這個超高ISO值只在「萬萬聲」嘅中高檔單反上出現，在極度光線不足，如拍攝星空時，你就知佢有幾勁。若擔心雜訊太高，在不超過ISO640下，相片細緻度仍可接受。另外，快門釋放時滯只有0.02秒，在連續按快門拍攝時，感覺最為明顯。拍攝時，除咗用屏幕取景，還可加配電子觀景器（FDA-EV1S，$2,390），畫質比同類產品都高，解像度係XGA級的235.9萬像素，方便用家在陽光下拍攝，手動對焦時亦可更清楚有否失焦。</p><p>速試
</p><p>Profile</p><p>鏡頭：SONYE-mount<br>感光元件：1,610萬像素<br>影片：1,920×1,080<br>感光度：ISO100-25,600<br>屏幕：3吋XtraFineLCD<br>記憶卡：MS/SD<br>體積：110.8×58.8×38.2mm<br>重量：210g<br>查詢：SONY（23452966）</p><p>同場加映<br>機王NEX-711月推出</p><p>SONY仲有款機王NEX-7整裝待發，配備高達2,430萬像素ExmorAPSHDCMOS，加上機身保持輕巧，重量亦只有291g，方便攜帶隨時拍攝。另支援AVCHD2.0格式，能以1,920×1,08050p全高清攝錄。可惜在發佈會上是眼看手勿動，惟有等11月推出時再詳細試機。</p></body></html>