<html><header><meta charset="utf-8"><title>小眼睛看大世界助視障長者</title></header><body><h1>小眼睛看大世界助視障長者</h1><p>養兒真可防老？岑婆婆育有一子，本來可享兒孫福，怎料兒子近年中風致半身不遂，比87歲的她更早入住護老中心！岑婆婆每日乘小巴探望兒子，但眼力不足，往往看不清小巴車頭標示目的地站名，錯過上車不計其數！</p><p>岑婆婆年輕時眼力好，於製衣廠擔任指導員，教新入職的車衣女工縫製恤衫。提起往事，岑婆婆仍喜不自勝，「我手工好好，就算冇衣車，白手都可以做到成件恤衫出嚟！」但歲月催人，她慨嘆連乘車探望兒子都困難重重，「成日眼矇矇，睇唔清楚小巴個牌，有時走咗班車都唔知」。</p><p>風趣婆婆與「十姐」同住</p><p>婆婆有一個小小的心願，希望配到合適的眼鏡，能夠看得清楚，方便出入。<br>另一位風趣幽默的蘇婆婆（88歲），同樣有視力問題。她被問到與誰人同住時，會攤開雙手說︰「我同十姐一齊住㗎！」見記者抓破頭皮不明所以，立即自揭謎底︰「十姐咪係十隻手指囉，我一個人住㗎！」蘇婆婆謂多年來已習慣獨自生活，惟視力模糊，使她平常買餸時候甚感懊惱，「睇嘢矇查查，都唔知啲菜賣幾錢，又驚人呃我，惟有企喺一邊聽吓其他人要畀幾多錢，攞嚟參考吓！」<br>「社福機構專戶」捐款編號：S0006<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果日報慈善基金乃根據《稅務條例》第88條獲豁免繳稅的慈善機構<br><br>收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3</p></body></html>