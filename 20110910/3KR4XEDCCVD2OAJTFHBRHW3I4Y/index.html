<html><header><meta charset="utf-8"><title>開心飛起：環球影城嘩鬼巡遊　我至係主角！</title></header><body><h1>開心飛起：環球影城嘩鬼巡遊　我至係主角！</h1><p>盂蘭節剛過，唔通鬼門關未關好？不然為甚麼嘩鬼Snoppy、HelloKitty同Elmo同成班朋友會在日本環球影城跳來跳去，仲有猛鬼餐等你食落肚，然後乖乖去掃紀念品，唔係有鬼，咁係咩？<br><br>記者/攝影：李鑒泉<br>鳴謝：日本環球影城</p><p>嘩鬼巡遊chok住跳</p><p>去得日本環球影城必睇招牌巡遊。今年適逢影城10周年誌慶，所以萬聖節巡遊ParadedeCarnival就更有看頭，未到4時紐約園區街道兩旁已逼爆遊客等睇show！打頭陣係穿蛋糕裙的HelloKitty在七彩面具花車上起舞。如果唔係對面班女粉絲尖叫，小記仲以為自己去了面具party！巡遊自然走唔甩以宮廷小丑Snoopy、皇上CharlieBrown及皇后Lucy的MardiGras，啱晒花生迷。而跳拉丁舞的Elmo你又見過未？如果閣下扮到成隻「鬼」入場，仲有機會上花車同成百人一齊跳舞，呢次仲唔chok爆！</p><p>ParadedeCarnival</p><p>日期：9月6日至11月3日<br>地點：荷李活~紐約園區<br>表演時間：約下午4時</p><p>Surprise！空中漫步</p><p>叫得「UniversalSurpriseHalloween」，究竟Surprise在哪？無論大人還是小朋友都有專人幫你坐定畫鬼臉，由蝙蝠到半塊臉大的怪面造型任君選擇！全場工作人員和部份卡通人物更已率先換裝，戴着南瓜帽與你合照，每條人龍都有數十人排隊。除10周年紀念滙演及不同園區的驚喜表演外，到處都有由名藝術家炮製的10項《HappySurprise》TrickArt，即是扮晒立體空間讓你影嚇人相的繪畫。當中的ElmoandSnoopySwirlIllusion，對住幾何圖案十幾秒，回望對面TrickArt中的雲團變得載浮載沉，回頭還有凌空階梯等，搞笑十足。</p><p>限定魔女之甜品</p><p>真佩服日本人做事做得這樣徹底，新推出的萬聖節menu賣相極吸引，如BeverlyhillsBoulangerie有一式三件的魔女甜品，可試勻芝士蛋糕、糯米糍及朱古力mosse，通常幾個女仔一齊share食。南瓜亦登上舞台，園內餐廳提供的南瓜套餐連沙律及星形麪包，好玩又好食。而今年3月才開業的Happiness，原本我們還以為是cafe，豈料推開門後竟發現它主打咖喱，有辣有唔辣，而且室內五彩繽紛，唔只小朋友，連我們亦食得特別愉快。但10周年後cafe就會停業，想食就趁早。唔夠的話去園外的「阿甘正傳」餐廳BubbaGump試埋南瓜燜蝦、甜到痹南瓜批，今次返香港要減肥啦！</p><p>BubbaGump</p><p>地址：此花區島屋6-2-61UniversalCityWalkOsaka5F<br>電話：（81）06-48043880</p><p>必搶萬聖節紀念品</p><p>晚間巡遊後，就到Characters4U-CollaborationShop及10thAnniversarySouvenir兩間紀念品店逼爆人。店裏萬聖節與10周年的紀念品多達數百款，如戴巫師帽的Snoopy及Elmo公仔、魔女HelloKitty電話繩、甚至連底褲也有，但一條盛惠$192，貴。10周年系列主攻HelloKitty、儍豹及Elmo的crossover產品，如披着儍豹皮的HelloKitty公仔，iPhone殼、月曆、紙巾盒、朱古力及餅乾等有排掃。</p><p>日本環球影城
</p><p>地址：大阪市此花區櫻島2丁目1番33號<br>費用：成人約$627、4至11歲小童約$415<br>營業時間：10:00-19:00、周末及周日09:00-21:00<br>交通：乘JR到環球城市站下車<br>網址： http://www.usj.co.jp </p><p><br>喪屍恐龍闖閘</p><p>睇完覺得小兒科，那9月尾開始的HalloweenHorrorNight必定是閣下的那杯茶。影城除變身鬼城外，更有逾百隻喪屍追住你，而且侏羅紀公園恐龍更會闖閘而出，小心無命返屋企！</p><p>HalloweenHorrorNight</p><p>日期：9月23日至10月30日逢周五至周日　<br>時間：下午6時後至閉園時間</p><p>日本每年至少有幾款紀念幣登場，大多是一次性發行。但從08年開始，日本造幣局開始鑄造「地方自治法施行60周年」紀念幣，款式每縣不同，如最新發行的滋賀縣1,000元銀幣，正面刻有琵琶湖，發行數目約10萬枚。</p><p>TravelMemo
</p><p>持特區護照或BNO免簽證。日本領事館：25221184</p><p>即日起至10月30日，康泰4日自遊行套票，連香港至大阪來回機票及3晚酒店住宿，套票每人$3,189元起，查詢：21088888</p><p>100V，兩扁腳插座</p><p>100日圓約兌10.06港元（文中價錢已折算港元）</p><p>下周天陰，26-32℃</p></body></html>