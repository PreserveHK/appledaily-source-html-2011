<html><header><meta charset="utf-8"><title>趣趣地：賓特拿唔願踢U21</title></header><body><h1>趣趣地：賓特拿唔願踢U21</h1><p>阿仙奴前鋒賓特拿（圖）日前落實唔會代表丹麥，參戰今夏U21歐國盃決賽周，話想留番多啲時間陪家人喎。查實賓特拿今季落場時間並唔算好多，難得今屆賽事喺自家門前踢都唔為國效力，令人諗唔通囉。到底係佢唔想得失領隊雲格，抑或自己夏天另有節目，例如又想結識有錢婦人……。</p></body></html>