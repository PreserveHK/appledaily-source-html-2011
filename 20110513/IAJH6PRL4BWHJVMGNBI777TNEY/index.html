<html><header><meta charset="utf-8"><title>唔會避與有婦之夫做朋友阿佘呼寃：冇做過小三</title></header><body><h1>唔會避與有婦之夫做朋友<br>阿佘呼寃：冇做過小三</h1><p>【澳門直擊】一向緋聞多多的佘詩曼，近期被發現與身為有婦之夫的上市公司董事密會，事後她已發聲明澄清緋聞。阿佘昨日輕鬆出席活動，對於被指勾人老公，破壞別人家庭，她呼寃說：「我冇做過小三！唔會將自己嘅快樂建築喺別人嘅痛苦上。」</p><p>佘詩曼最近被指搭上蕭姓上市公司董事Tony蕭，事件曝光後，佘詩曼、Tony夫婦三人聯名，於前日發聲明澄清。<br>阿佘昨日和劉心悠在澳門為名牌Bulgari新店主持開幕，同場更有名模周汶錡率模特兒示範珠寶。當年有傳阿佘從周汶錡胞妹周麗淇手上搶走鄭嘉穎，周汶錡事後以「引蛇出洞」揶揄阿佘，昨日阿佘與周汶錡同場無碰面，大會也拒絕安排大合照。</p><p>買唔起千萬珠寶</p><p>戴上價值近7,000萬珠寶的阿佘心情輕鬆，近期被指密密睇千萬豪宅準備炒樓的她說：「買唔起呀（指身上珠寶），我嗰間屋都係自己住。」談到和Tony的緋聞，阿佘指出聲明是最直接澄清方法，至於兩人現時關係，她說：「一路都係朋友關係。」她謂有關報道超出純粹娛樂新聞，故要正視，但不會嚴重到開記招。<br>記者問阿佘會否做小三？她堅決說：「我唔贊成！唔會將自己嘅快樂建築喺別人嘅痛苦上。」對於當年被指介入周麗淇和鄭嘉穎的戀情，阿佘呼寃說：「我冇做過小三！寃枉，我係無辜！不過算啦，當係宣傳。」問阿佘今後可會對有婦之夫有所避忌，她說：「好難避忌，交朋友都要諗一大輪咩？」她更謂身邊已婚男士都很專一，問她可包括Tony？她表示：「係！」有指Tony與太太正辦離婚，阿佘則謂不知情。</p><p>獲周汶錡讚靚女</p><p>對於經常與富二代、富豪傳緋聞，對象似乎非富則貴，阿佘說：「愛情唔係建築喺錢上，兩個人最緊要夾唔夾。」她更指一向不揀有婦之夫做男友。<br>同場的周汶錡對於與阿佘同場不感尷尬，更大方讚阿佘靚女，被問到當年的「引蛇出洞」言論，周汶錡只說：「你哋放過我啦。」<br>採訪：梁錦雯　攝影：仇志德</p></body></html>