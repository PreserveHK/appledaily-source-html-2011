<html><header><meta charset="utf-8"><title>霉友蘋果開倉：AC謝幕「大」件事 - 藍鑽石</title></header><body><h1>霉友<br>蘋果開倉：AC謝幕「大」件事 - 藍鑽石</h1><p>巴里斯訪港，如非工作關係一定爭取親睹一代出擊後衞，前AC米蘭兼意大利銅牆鐵壁支柱嘅風采。家陣冇份去訪問，亦會託記者布魯士問佢幾個問題。<br>問題1：意大利過去廿年5奪U21歐國盃，英西德荷行埋一邊，因咩事今屆衰到決賽周兼出年奧運都冇份？問題2：點睇被指猶大嘅李安納度？問題3：AC副會長歡迎卡卡回歸，佢仲有碇企？最後一題係法比奧想知但怕且布魯士唔敢問：有傳你因太太同列卡特有曖昧關係而反目，而個仔……講開巴里斯就聯想到巴治奧，佢近日參與聯合國宣傳活動，肥就肥啲，風采依然。7年前佢嘅告別賽布雷西亞同AC合演「大」騷，今次都要「大」。<br>藍鑽石<br><br>星期六34<br>AC米蘭vs卡利亞里<br>心水：AC米蘭大<br>心得：AC主場謝幕多波入</p></body></html>