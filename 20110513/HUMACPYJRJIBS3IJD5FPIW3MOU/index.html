<html><header><meta charset="utf-8"><title>許懷欣妻陀孖胎歌神抱孫起雙飛</title></header><body><h1>許懷欣妻陀孖胎<br>歌神抱孫起雙飛</h1><p>恭喜！恭喜！歌神許冠傑快將榮升爺爺，更要雙喜臨門，其長子許懷欣（Ryan）與結婚7年的外籍太太Candice終於造人成功。前晚Ryan拖太太到中環出席活動，懷胎五個月的Candice肚大如籮，Ryan興奮宣佈妻子懷孖胎，不過要到下星期才會揭曉腹中胎兒是仔或女。</p><p>現年34歲的許懷欣與外籍太太Candice結婚7年一直無所出，即使去年歌神父親許冠傑（Sam）首度開腔恨抱孫兒，但專注工作的Ryan依然未有做爸爸的念頭，直到最近他終於有時間造人，愛妻終於懷孕成功，也圓了爸爸恨抱孫的心願。</p><p>Sam負責改中文名</p><p>前晚Ryan帶同腹大便便的妻子到中環出席美國手錶品牌活動，快做爸爸的Ryan難掩興奮心情，並透露愛妻現時懷孕五個月，由於其妻的肚大如籮，他即說：「係孖胎嚟，醫生話要下個星期先知係仔定女，希望係龍鳳胎，今次係好自然有，終於有時間生B。」<br>恨抱孫恨到發燒的歌神更非常開心，現時孖B的中文名重任會由未來爺爺阿Sam負責，英文名則由Ryan和太太決定。Ryan表示早前趁妻子未太辛苦前，就到了外地探外父外母，現時已開始準備購買嬰兒用品及家具，他自言現時已開始上育嬰堂：「會學換尿片，亦會多睇書。到時會睇情況先決定順產或開刀，媽咪已經開始買BB衫、尿片，我哋會餵人奶，奶粉買定少少先，自己就會寫啲歌送畀BB，希望佢鍾意音樂。」</p><p>Carol甩拖壞心情</p><p>同場還有打扮密實的浸大咪神楊梓瑤（Carol），近日她受皮膚病困擾，令她心情很差，她透露與男友已分手。周柏豪就透露約90歲的外婆大前晚入院，令他擔憂不已，他說：「婆婆有心臟病，家有併發症，個肺好弱，噚晚媽咪喊住打畀我都嚇一跳，家情況穩定啲。」<br>採訪：溫敏芝</p></body></html>