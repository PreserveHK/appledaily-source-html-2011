<html><header><meta charset="utf-8"><title>英足盃花絮：鋼門賓士將訓話</title></header><body><h1>英足盃花絮：鋼門賓士將訓話</h1><p>史篤城論名氣同規模，同曼城都爭幾條街，亦都39年嚟再次打入大型賽事決賽；雖然賽前被看低一線，不過史篤城都好緊張，領隊佩利斯已經邀請咗球隊名宿、亦係球隊名譽主席哥頓賓士，賽前喺更衣室向隊員訓話，希望激勵隊員士氣。哥頓賓士最威就梗係助英格蘭贏66年世界盃，今次「鋼門有話兒」，睇吓可唔可以成功。</p></body></html>