<html><header><meta charset="utf-8"><title>蘋果開倉：富豪球隊互片捧「車」 - 青蛙仔</title></header><body><h1>蘋果開倉：富豪球隊互片捧「車」 - 青蛙仔</h1><p>日本俾個史上最強地震搞到成身傷晒，所以就算佢哋係強國，都有唔少人伸出援手，捐錢捐物資畀佢哋。所謂「多多益善，少少無拘」，捐錢嘅嘢其實講心，唔係有幾百億身家就一定要捐成億出嚟。不過，兩個南韓明星裴勇俊同李秉憲，加埋捐成17億韓圜（約1,200萬港元）畀日本啲災民，咁咪攞晒印象分囉。<br>日本啲波因地震而停晒，睇嚟喺短期之內難以開番，所以今次只好有揀夜晚波做推介。聽晚兩支英超富豪球隊車仔同曼城會碰面，曼城係就係星光熠熠，但隊波冇乜form，就算文仙尼唔出巴洛迪利呢個計時炸彈喺度，都係唔值捧場。呢輪成日追費蘭度托利斯入佢喺車仔嘅第一球，今次點可能唔追呀？就信多佢一次。<br>文：青蛙仔<br><br>星期日18<br>車路士vs曼城<br>心水：車路士勝<br>心得：信多F托一次</p></body></html>