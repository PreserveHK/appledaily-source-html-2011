<html><header><meta charset="utf-8"><title>中環在線：中燃大地震　叮走三董事 - 李華華</title></header><body><h1>中環在線：中燃大地震　叮走三董事 - 李華華</h1><p>中國燃氣（384）高層涉嫌穿櫃桶底單嘢再有下文！繼上次李小雲同徐鷹遭罷免正副主席職銜後，噚日董事會再次大地震，罷免埋佢哋嘅董事職銜，兼再另外罷免多一個董事劉明輝（圖）。<br>聯席董事總經理梁永昌同華華講，其實劉明輝由舊年12月23號開始已經唔能夠工作，事關佢家仍然被拘留唔能夠處理職務，所以董事會認為佢唔合資格做董事，至於李徐兩人，其實一直都冇參與日常工作，罷免佢哋都唔會有大影響。但一次過罷免3個董事會，唔會影響公司營運o架？梁生話董事唔係管理層，唔一定要replace，暫時未有replace嘅人選……咁又係，最多咪影響公司形象啫！</p></body></html>