<html><header><meta charset="utf-8"><title>夏娃兒：國產Emily最怕仆街</title></header><body><h1>夏娃兒：國產Emily最怕仆街</h1><p>擁有43吋煞食長腿的上海模特兒Emily（張琦），先後在巴黎和倫敦行騷兩年，並為LouisVuitton和Gucci等大牌子行騷，目前轉影硬照為主。</p><p>戒夜蒲護膚</p><p>外形cool爆但實際頗健談的Emily，日前重提行騷的蝦碌經驗，她以半鹹半淡的廣東話笑說：「有一次試過行騷嘅地下好滑，有個model唔小心喺台上仆親，搞到我好驚，好怕好似佢咁樣仆街，於是行到好慢好慢，台下啲工作人員唔知乜嘢事，猛叫我行快啲。我好彩未試過仆街，反而試過喺台上行行吓跌咗一隻鞋，結果索性除埋另一隻繼續行。」<br>最近Emily更首度演出電影《喜愛夜蒲》，雖然有不少人覺得模特兒喜愛夜蒲，不過Emily說：「梗係唔係啦，夜蒲對皮膚唔好，做model有好多嘢要做，所以要keep好啲皮膚同身材，如果鍾意蒲嗰啲，就唔係好model。」<br>採訪：何慧斯　攝影：林德雄<br>泳衣提供：BodiBra</p><p>Profile</p><p>張琦　Emily<br>年齡：22歲<br>三圍：32A、23、34<br>出生地：上海<br>身高：178cm<br>經驗：16歲開始當模特兒，18歲來港發展，之後到過新加坡、巴黎、倫敦和日本等地，為大品牌行騷，最近更參與電影《喜愛夜蒲》演出。<br>資料來源：《蘋果》資料室</p></body></html>