<html><header><meta charset="utf-8"><title>我有Feel：蛋白精華做奄列</title></header><body><h1>我有Feel：蛋白精華做奄列</h1><p>做蛋糕最怕分蛋黃蛋白，分得唔好變蛋漿就煩，前排行過GREAT見到有英國好受歡迎嘅twochicks蛋白精華，一盒約15隻蛋白，聽聞係用走地雞生產嘅蛋，脂肪及膽固醇含量比全蛋少70%，用來做炒蛋或餅乾都得。一盒可保存42日，以後唔使再為分蛋白而煩。<br><br>記者：區佩嫦</p></body></html>