<html><header><meta charset="utf-8"><title>我有Feel：港人設計3DS筆</title></header><body><h1>我有Feel：港人設計3DS筆</h1><p>特區政府經常被指重金融、輕創意，但唔少創業者都一於懶理，繼續醉心研究！最近就有港人幫老任3DS設計咗一支進化版Stylus，名為XStylusCrayon。佢最過癮之處係可以調整筆身闊度，打機更舒適，唔用又可插番落機身。顏色包括紅、藍、白、黑四種，食正3DS好色之道！雖然唔算咩大發明，但夠人性化夠Smart，值得撐。<br><br>記者：陳國輝</p></body></html>