<html><header><meta charset="utf-8"><title>天花龍鳳掏出假陽具狡辯</title></header><body><h1>天花龍鳳<br>掏出假陽具狡辯</h1><p>記者昨日再到大窩口邨找吳玉華回應性交療法的指控，發現用作診症的單位大門上鎖，女街坊見記者摸門釘便說︰「你係咪嚟睇病㗎，佢家喺第二個單位，好多人搵佢睇病㗎，你唔使驚喎。」她帶記者到同層另一單位，記者隔着鐵閘看見吳正在屋內與妻子準備晚餐。</p><p>家傳秘技　妻子不知</p><p>當記者問吳是否以性交替病人治病時，他顯得驚惶失措︰「梗係冇啦，呢樣嘢個個做法都唔同！冇可能！」他邊說邊穿鞋表示要外出，其妻激動地說：「佢（受害病人）當時唔講，如果佢當時唔講，家嚟講呢啲嘢！」她嚷着要報警，吳即時阻止，並拉記者到「診療室」詳談。<br>進入單位後，吳關上門並叫九旬母親入房，接着在客廳角落拿出一支12吋長的木製假陽具說：「係咪性交先？（指着假陽具）係好似，但我邊有咁長！」他說每次用假陽具替病人治病時，病人都會緊張得合上眼睛，才誤以為進入體內的是他的陽具。<br>「我哋呢啲幾十歲唔得㗎啦，一嚟冇咁長，我哋練功嗰啲會縮……（指着假陽具）呢啲嘢最可靠，起碼我唔使自己掂先，我唔知佢乾唔乾淨。」他又說，假陽具是父親留給他的，治療技術也是由父親所授，他亦已將之傳授給長子，由於傳男不授女，太太也不知他有此獨門秘技。<br>記者問他為何假陽具會射精時，他便打開櫃門拿出一支「KY」潤滑劑，辯稱精由此而來：「我唔畀佢哋睇，女士以為真係用嗰度做（陽具），搽咗呢啲滑溜溜，有時有個套（避孕套），但我用晒未買。」<br>吳表示，他行醫40年，幫過無數女病人治療子宮和乳房各種雜症，當中不少是大學生。他又稱，由於經常要接觸女性陰部，他已極度麻木，沒可能有生理反應。<br>《蘋果》記者</p></body></html>