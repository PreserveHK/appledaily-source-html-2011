<html><header><meta charset="utf-8"><title>Dell幻海奇芒　失驚無神多1''</title></header><body><h1>Dell幻海奇芒　失驚無神多1''</h1><p>哈囉喂就到，莫非連西洋鬼都捧番自己友場，鬧鬼鬧到去電腦界？呢部HellNotebook，Sorry，係DellNotebook至真！新出嘅筆電XPS14z，最詭異係雖用上13"型號機身，但屏幕卻離奇地達到14"，無啦啦個芒大一個碼，真係夠晒「驚喜」咯。<br><br>記者：許福合<br>攝影：陳盛臣</p><p>芒大全靠幼邊框</p><p>我哋好多時講筆電規格，都會直接用屏幕大小，來形容機身，除了厚度外，同一吋數筆電長闊往往分別不大，於是就成為挑選筆腦指標之一。不過，這個方程式卻不適用於Dell的XPS14z上，事關以機身體積來說，14z只是一款13"機型，但最離奇係可塞進一個14"屏幕，可視面積約莫望多10％，睇落拍住15"大芒咁舒服。之所以如斯詭異，全因屏幕邊框特別小，兩側邊框唔超過一毫子，行遠幾步睇有如無邊框一樣！呢個「撐芒」設計，令用家只須拿13"機，就可享用到14"屏幕，而重量亦只有1.98kg，相比13"MacBookPro都要成2.04kg，拎得輕鬆啲，仲要個芒大啲㖭！</p><p>顯示卡都玩Hybrid</p><p>作為Dell今年秋季旗艦機，硬件亦走高檔路線，處理器可選擇Corei5或i7，配4GBDDR3記憶體，硬碟仲可由500GB升級上750GB，放大量歌曲同影片都唔怕塞滿！常玩電腦遊戲的話，憑住NVIDIAGeForceGT520M顯示卡，遊戲畫面亦好順暢，而且因為使用智慧切換顯示模式，會自動在520M及內置顯示晶間轉換，直接減輕耗電，延長使用時間，情形有啲似混能車嘅油電互換。14z電池續航力就長達近7小時，在14"屏幕筆電中，亦算數一數二了。操作系統自然係《Windows7》，想操作更加直接，可以試吓預載嘅《DellStage》，有如自設快捷工具列，可直接在桌面一按打開音樂、相片、影片及遊戲等，用起嚟更爽。</p><p>DellXPS14z</p><p>處理器：IntelCorei5-2430M2.4GHz<br>記憶體：4GBDDR3　<br>硬碟：500GB<br>屏幕：14吋HDWLED（1,366×768）<br>顯示卡：NVIDIAGeForceGT520M（1GB）<br>光碟機：吸入式DVD+/-RW<br>操作系統：Windows7家用進階版<br>體積：335×234×23mm<br>重量：1.98kg<br>查詢：DELL（29693115）</p></body></html>