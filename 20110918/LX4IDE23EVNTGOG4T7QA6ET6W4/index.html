<html><header><meta charset="utf-8"><title>不死求其是但Look</title></header><body><h1>不死求其是但Look</h1><p>「今日着乜衫好？」呢個問題一年365日都存在，下下都要Plan，有時都幾累！查實時裝人，偶爾都有懶惰的時候，好似阿徐咁，久不久就HeadtoToeLeopardPrint上陣，型到爆之餘，襯到絕！有時型都可以好Hea，只要揀一些長青不死的Pattern求其是但着，分分鐘型到連你都估唔到……原來係咁Hea！<br><br>記者：陳子穎　<br>攝影：王文忠<br>模特兒：Afa@Jamcast<br>化妝及髮型：Percy@AnnieG.ChanMakeup</p><p>1.冧女水玉</p><p>人總有頹廢的時候，沒有心情襯衫，求其得來都要有Sense，千揀萬揀，揀件Pattern就最穩陣。所謂PatternPrint，就是你我經常看到，每季都會大量湧現的圖案如波點、橫間、AnimalPrint、星星、格仔等。講受歡迎，Dot柄對女生來說絕對是人見人愛。雖則未必個個有本錢穿上身，不過隨身小物如化妝袋、襪子等，總有一件陪伴在側。你亦可以在淨色Look之中，配襯波點配件如手提包、Leggings、鞋履等。溫馨提示：如身形較豐滿者，波點物品不宜超過兩件，尤其勿穿Leggings！</p><p>2.兩性星星</p><p>星星可以好Girly亦可以好中性，小星星少女味重，可以和波點玩Crossover，大星星則宜獨穿，下身淨色就夠了！</p><p>3.條條大路</p><p>不過，頹還頹，着這類Pattern有三大要訣：大前提是不要貪心，又格仔、又波點，除非你有好強的FashionSense，否則最好鎖定一個Pattern。如果真係想玩嘢，就要小心選擇，好像波點、星星屬Kawaii；橫間、AnimalPrint、格仔等則比較Cool，配襯時注意Style要一致，否則就會予人不倫不類之感。而波點跟條子，都是大路又容易出事之選，不過好在條子彈性大選擇多，有直間、暗間、橫間和幼間，不用多說，相信你也懂得對號入座吧！</p><p>4.全身打格</p><p>假如你懶到唔想諗的話，亦不妨FullGear上陣。前此，當然是要想清楚你和哪個Pattern最PerfectMatch？其實除了Leopard和格仔Print較易Carry，基本上，其他Pattern都不建議FullGear，當然連身裙作別論。</p><p>5.獸性大發</p><p>FullGear上陣，AnimalPrint也是好選擇！TotalLook配襯好簡單，最重要是選同一色Tone的Pattern，就保證唔會出事！又或以一件BasicItem，潮襯AnimalPrint，簡單如一件白色Top，襯豹裙或加條短牛襯對豹紋Wedge，Casual得來又帶點Wild，仲可以騷埋長腿，型都可以好簡單！</p><p>BEAUTY&amp;YOUTH（26770217）<br>尖沙嘴TheONEUG204-206號舖<br><br>breadnbutter（31055630）<br>尖沙嘴新太陽廣場地庫B17-18號舖<br><br>Hyoma（26770252）<br>尖沙嘴TheONEL102號舖<br><br>I.T（28907329）<br>銅鑼灣希慎道1號<br><br>KATIEJUDITH（26770499）<br>尖沙嘴TheONEL220A號舖<br><br>Killah（34882906）<br>銅鑼灣京士頓街2-4號名店坊3號店<br><br>Moiselle（22658282）<br>九龍塘又一城LG1-25號舖<br><br>repipiarmario（28313963）<br>銅鑼灣崇光百貨301號舖<br><br>:WHITECHOCOOLATE（31481223）<br>觀塘apmL25A號舖</p></body></html>