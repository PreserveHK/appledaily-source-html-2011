<html><header><meta charset="utf-8"><title>Kary搞錯麥玲玲夾Band</title></header><body><h1>Kary搞錯麥玲玲夾Band</h1><p>詹瑞文、吳雨霏（Kary）、MCJin（歐陽靖）與組合朱凌凌前晚到九龍灣演出啤酒騷，Kary首度和朱凌凌合作，但原來她起初誤以為朱凌凌是麥玲玲，認真搞笑。</p><p>自嘲低能</p><p>Kary訪問時笑說：「當日我接到通知第一時間先係以為同史上最美麗港姐朱玲玲合作，不過一諗知冇可能，所以以為係麥玲玲，直至日前朱凌凌請我去band房綵排，我都奇怪點解麥玲玲會有band房，最後先知自己低能搞錯。」<br>若見麥玲玲會否向她請教查問愛情運？Kary直言：「唔敢，唔知好過知，一陣批咗唔好點算。」早前經常影到Kary跟男伴夜蒲，她解釋男伴是為她擔任形象設計的同事。<br>採訪、攝影：馬建華
</p></body></html>