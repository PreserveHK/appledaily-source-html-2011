<html><header><meta charset="utf-8"><title>諸葛梓岐巴士飛胎嚇到喊</title></header><body><h1>諸葛梓岐巴士飛胎嚇到喊</h1><p>諸葛梓岐（Marie）和吳嘉龍昨日在中環為Coach手袋行騷。完騷後，Marie自爆之前遇上交通意外，令她嚇到喊，她說：「前面架巴士爆胎，個車胎飛彈出嚟，我當時都唔知發生乜嘢事，只係聽到好大聲『嘭』一聲，之後就有件黑色物體飛咗喺我車頭玻璃，見到好多煙，嚇到我個心卜卜跳，仲流眼淚，原來驚嘅時候係乜都諗唔到嘅！」<br>Marie謂事後才打電話給男友和媽咪報平安，她說：「我19歲時，喺加拿大試過俾人撞我架車，整親條腰，之後痛咗一年，今次真係還得神落。」她謂買了多份保險，問她有沒有千萬保金？她說：「幾錢唔重要，最重要係身體健康。」<br>採訪、攝影：TamSinYi</p></body></html>