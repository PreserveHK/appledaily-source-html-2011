<html><header><meta charset="utf-8"><title>中環在線：李家傑搞百貨業　唔收錢做銀泰董事 - 李華華</title></header><body><h1>中環在線：李家傑搞百貨業　唔收錢做銀泰董事 - 李華華</h1><p>四叔大公子李家傑（圖）如果買唔成TVB（511），做唔成電視大亨，做乜好呢？原來係走咗去搞百貨。銀泰百貨（1833）噚日宣佈，委任Peter仔做非執董！食正內需條水，唔錯喎！<br>舊年10月銀泰以代價逾16億元向恒地（012）嘅間接全資附屬，買入一啲喺內地經營同埋管理百貨店嘅業務，根據當時嘅買賣協議，喺收購完成之後，賣方可以提名李家傑做銀泰嘅非執董候選人。噚日，就正式宣佈呢個委任。咪以為Peter仔做非執董係可以幫佢啲「串燒三兄弟」搵多些少奶粉錢呀，皆因通告寫明佢係自願放棄收取任何薪酬o架，難怪銀泰話「熱烈歡迎」佢入局啦！</p></body></html>