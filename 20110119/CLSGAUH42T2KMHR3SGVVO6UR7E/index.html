<html><header><meta charset="utf-8"><title>入錯油　洗油爐過萬元</title></header><body><h1>入錯油　洗油爐過萬元</h1><p>加德士將汽油當柴油嘅事，引起各大小汽車討論區嘅網民關注討論，究竟入錯油有幾大件事？會唔會即刻死火死引擎？<br>江日雄就話要視乎入錯份量有幾多：「若果汽油同柴油嘅比例係7:3，架車都唔會即刻死火，不過通常無油先會去入油，咁樣嘅話，架車行兩三個街口左右就會死火。」但今次加德士啲柴油已經喺地底油缸溝稀咗，再溝埋架車剩番嘅少少電油，當然唔會即刻死火。</p><p>咁車主又點樣察覺自己架車入錯油呢？江日雄話：「你會慢慢發現架車嘅黑煙較多，無平時咁好力，甚至會窒油，跟住就會死火。一般都唔會話好傷引擎，但之後要清洗油爐就幾麻煩，因為連埋油管及油格，起碼都要花一萬幾千。」<br>油站職員插錯油槍入錯油嘅事久唔久都會出現，車主入油或簽收據時最好望一望，如及時發現入錯油，記住唔好撻車，鬆手掣推去N波，推架車泊埋一邊等維修人員放油，再入番電油，架車得少少油渣都唔會有影響。」</p></body></html>