<html><header><meta charset="utf-8"><title>東芝NB550D　iPhone加油站</title></header><body><h1>東芝NB550D　iPhone加油站</h1><p>好多人都鍾意用iPhone，係好玩！不過粒電認真麻麻，好難堅持你一整天嘅揮霍！所以有唔少人會另買外置電，不過若然你常要電腦跟身，呢部東芝NB550D就可以當埋外置電池使用，隨時變身iPhone加油站！<br><br>記者：許福合<br>攝影：譚盈傑<br>Model：Alia@PureModels</p><p>隨身大電池</p><p>論產品定位，NB550D可劃歸為Netbook類，不過與一般Netbook規格不同，大腦使用AMDC-30（1.2GHz），整合ATiHD6250顯示，支援最新DirectX11，在顯示方面，基本上可應付需求。<br>10.1"芒、僅重1.32kg，方便用家攜帶之餘，仲加上個USBSleep-and-Charge功能，即使在關機狀態，只要經USB接駁，就可替iPhone、iPod等USB產品叉電；筆者測試過，當iPhone4電源在少於20%時，完全叉滿大約用咗NB550D10%電量左右，需時與跟機原廠叉電器相若，所以拎住NB550D，就好似拎粒大電池出街一樣！</p><p>靚聲喇叭</p><p>除咗叉電之外，NB550D關機之下，仲可以聽埋歌，新設計Sleep-and-Music，關機狀態下都可以用到機內Harman/Kardon喇叭聽歌，呢個設計都有幾個優點，除咗可以慳番NB550D電池外，聽歌時仲可以免受機內風扇轉動時雜音影響，不過要留意音量輸出需要略為提高，最重要係音質都唔差喎。<br>軟件方面，系統使用Win7Starter，東芝本身仲為佢度身訂做咗數個軟件，比較實用嘅有佈告欄，可以記錄重要事項同約會，而且仲支授最近好流行嘅Evernote，可以輕易與iPhone或其他電腦同步。</p><p>軟件Special</p><p>Profile</p><p>處理器：AMDAPUC-301.2GHz<br>記憶體：1GBDDR3<br>硬碟：250GB<br>圖像卡：ATiHD6250<br>屏幕：10.1"WXGA<br>無線網絡：802.11b/g/n、藍芽3.0<br>操作系統：Win7Starter<br>體積：262×190×16.6-35.5mm<br>重量：1.32kg<br>查詢：其士（29533555）</p></body></html>