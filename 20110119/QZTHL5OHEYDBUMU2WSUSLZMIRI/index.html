<html><header><meta charset="utf-8"><title>婷婷日本預支蜜月</title></header><body><h1>婷婷日本預支蜜月</h1><p>任賢齊、蘇永康和溫碧霞等前晚在會展出席名為「香港．華麗秀」時裝滙演，謝婷婷為著名晚裝設計師鄭兆良（Barney）上陣行天橋，鄭兆良以「urbannomads」為主題，塑造現代版華麗遊牧風情。<br>謝婷婷透露新年將和男友安志杰到日本度假，問她預支蜜月，回來可會有婚期好消息？她說：「如果係真，佢真係求婚，我返香港第一時間會同大家講。」</p><p>溫碧霞澄清緋聞</p><p>溫碧霞性感谷胸，早前她被影到和年輕男伴去街，被指背夫偷漢，她解釋男伴只是自己師弟，她說：「好無聊，個男仔遲啲會同我合唱一首歌，佢嗰晚只係拎首歌畀我，禮貌上送我返屋企，我今時今日有咁幸福嘅家庭，點會咁樣！老公百分之一百信任我，今次發覺老公好值得我去愛，我真係好愛佢。」採訪：TamSinYi</p></body></html>