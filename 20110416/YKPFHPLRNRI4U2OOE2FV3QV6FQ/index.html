<html><header><meta charset="utf-8"><title>AmandaS撐3.7"芒　Sharp爆影甜品</title></header><body><h1>AmandaS撐3.7"芒　Sharp爆影甜品</h1><p>向來愛用機海攻勢嘅HTC又有新手機推出，機王Desire系列有新機DesireS，纖巧機形，再配上鋁製機身，賣相不俗，仲請來AmandaS同鍾嘉欣撐場，AmandaS見DesireS個芒咁靚咁Sharp，仲話要用來影甜品!<br><br>記者：許福合<br>攝影：陳盛臣</p><p>3.7吋屏幕　夠Sharp</p><p>今次DesireS外形設計上，使用咗類似Legend一體化鋁製機身，機底略為彎曲，手感相當不俗，有黑及藍色可以揀。而屏幕就係3.7吋SuperLCD，唔算最大，不過大小適中，解像度亦可去到WVGA（480×800），睇實機效果與使用AMOLED手機相近，尤其係清晰同Sharp，難怪AmandaS對個芒最有印象，她大讚「畫面好清楚，最啱用來影甜品。」</p><p>分享到fb微博</p><p>玩得HTC手機，好多用家都係受佢個Sense介面吸引，DesireS當然包括在內，而且更進一步改良，例如安裝大量Apps後，應用程式內會有大量圖示，要搵Apps真係好考眼力，DesireS會另外增加放置常用Apps及下載Apps頁面，實用方便好多。<br>《FriendStream》就係鍾嘉欣最愛功能，除咗可以睇到多個社交網絡更新外，手機本身分享功能亦好完善，鍾嘉欣最愛佢「我影完嘅相，好容易就可以Share到facebook同微博。」。500萬像素鏡頭，雖然唔及相機，但用來上載分享已經好夠用。</p><p>搵Apps容易</p><p>DesireS使用Android2.3.3系統，處理器用1GHzSnapdragon，記憶體亦增加到768MB，在一般應用上，會Feel到反應更加靈敏，而內存亦加到1.1GB，咁就可安裝到更多Apps玩。現場試用《QuadrantStandardEdition》測試，得分有1,100，相比於三星GalaxyS約800及元祖Desire500得分，效能優勝不少，追求速度嘅玩家可以作參考。</p><p>實機試玩</p><p>DesireS加入GPU解碼，玩3D遊戲時特別順暢。</p><p>Profile</p><p>網絡：HSPA/WCDMA900/1200MHzGSM850/900/1800/1900MHz<br>處理器：Qualcomm82551GHz<br>記憶體：768MB<br>內存記憶：1.1GB<br>操作系統：Android2.3.3<br>重量：130g（連電池）<br>屏幕：3.7吋WVGA480×800<br>尺寸：115×59.8×11.63mm<br>查詢：HTC（35201234）</p></body></html>