<html><header><meta charset="utf-8"><title>志偉生日群星共飲</title></header><body><h1>志偉生日群星共飲</h1><p>曾志偉前晚在尖沙嘴慶祝58歲生日，一班好友成龍、崔建邦、吳君如、馬時亨、三哥苗僑偉、三嫂戚美珍和導演錢國偉等都有到場，就連昔日波霸陳奕詩都畀面赴志偉生日派對，不過她略顯老態。<br>志偉到場已見臉紅紅，他表示與黃杏秀是同日生日，所以到場前先與對方慶祝，經常喝到酩酊大醉的志偉更打趣說：「我會撐到切蛋糕，其實今年想唔搞，但好多人話要見面先搞，佢哋成班人嚟到都唔理我，自己冇揸車，可以飲得痛快。」</p><p>崔建邦進修韓文</p><p>至於崔建邦直認未獲無綫安排工作，現時學韓文充實自己，因為身為韓國人卻不懂韓文大感醜怪。問他現時有否拍拖，媾女無數的崔建邦竟自嘲說：「冇，都冇人敢鍾意我，呢兩年發生好多事，要過濾吓，睇將來人生點做，公司覺得我需要休息吓，自己都想靜落嚟。」<br>採訪：王崇穎<br>攝影：彭琮然、陳順禎、黃曉程</p></body></html>