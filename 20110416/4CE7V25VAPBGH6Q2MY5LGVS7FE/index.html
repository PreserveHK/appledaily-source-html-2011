<html><header><meta charset="utf-8"><title>余文樂慶幸品牌被老翻</title></header><body><h1>余文樂慶幸品牌被老翻</h1><p>余文樂、潮人黃偉文、「翻版徐子淇」鍾浠文等，前晚在銅鑼灣出席EXI.T開幕酒會，余文樂更即場為服裝做塗鴉，不過就顯得有點疲倦。他坦言近日由北京開始宣傳國語碟，之後香港、台灣等地巡迴宣傳，休息不足。</p><p>「有人翻好過冇」</p><p>問他忙極也搞自己的品牌生意，是否為將來鋪路？他說︰「唔關事，搞品牌生意係為興趣唔係為錢。」<br>他的出品被發現有翻版，余文樂無奈說：「我知網上有假衫賣，無得嬲，惟有向好嘅方面諗，有人翻好過冇人翻囉！」鍾浠文表示早前遺失電話，她曾提過有和舊愛影親密貼頭相，問她會否擔心似霜峯般流出市面？她說︰「我前男友好快將相刪除，我諗分手後，佢都唔想見到我個樣！」<br>採訪：林妃</p></body></html>