<html><header><meta charset="utf-8"><title>推惡法拒諮詢　特首拖行會落水</title></header><body><h1>推惡法拒諮詢　特首拖行會落水</h1><p>【本報訊】新民黨副主席田北辰早前引述消息，暗示特首曾蔭權否決就替補機制進行公眾諮詢，曾蔭權昨天在答問大會強調「絕無此事」，重申替補機制是政府及行會共同立場，他更堅持有需要堵塞議員辭職搞補選的漏洞，懶理市民補選投票權被剝奪。</p><p>暗諷田北辰收「流料」</p><p>民主黨李華明昨稱，「就算係上年唔支持變相公投嘅市民，更加唔鍾意無咗投票權」，質問當局為何不進行諮詢，指如此政治判斷錯誤，責任誰屬？曾蔭權堅持不少市民甚至學者反對變相公投，重申政府有責任解決「強迫補選」的漏洞；李華明隨即反駁，「今年正正係有同一班以及更多嘅學者提出反對；有人（對變相公投）有意見都唔代表可以唔諮詢下通過。」<br>公民黨黨魁梁家傑引述田北辰暗指曾蔭權拒做諮詢，質問曾蔭權是否關上諮詢大門，曾蔭權暗諷田北辰收到「流料」，「我懷疑同佢講消息人士可能只係普通朋友，（消息）唔係太準確，絕無其事。」曾蔭權回應7.1遊行時稱市民並非全為替補機制上街，「只係睇當日嘅標語，大大細細有58種要求」，強調政府重視不同訴求。</p></body></html>