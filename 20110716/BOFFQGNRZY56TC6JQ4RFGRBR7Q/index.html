<html><header><meta charset="utf-8"><title>夏日消暑：40m潛力　深海打龍</title></header><body><h1>夏日消暑：40m潛力　深海打龍</h1><p>我不再愛夏日長！事關香港已經好似由「亞熱帶」過底到「熱帶」咁款，陸地好似唔再適合人類生活，深潛落水底當避暑就最啱！想學人做海底奇兵？無番幾件兵器傍吓身又點得？今時今日打龍打到落水底都無問題，加個堅殼，頂到落40米都仲得！<br><br>記者：王震遠<br>攝影：王文忠、伍慶泉<br>Model：Chole、Onting@InterplayWorkshop</p><p>最堅　帶E-PL2落40米</p><p>防水DC仔一街都係，但要防水力強兼高成像質素，真係魚與熊掌！如你現成有部E-PL2，唔使諗咁多，一於拖埋佢落水！<br>PT-EP03防水殼，係專為E-PL2度身訂做，機外按鈕同轉盤，都有獨門槓桿連接同操控，真係同拎住E-PL2無分別。機身採用聚碳酸酯作主要物料，有深潛40米嘅防水能力。至於成像方面，配合相機1,230萬像素，加4/3吋特大感光元件，品質份外有保證！而且水殼鏡頭，仲有個多層鍍膜玻璃片，有減低光線折射效果，所以就算係水底打龍，一樣極清晰！<br><br>查詢：Olympus（23762150）</p><p>最自然　私伙柔光板</p><p>S95以佢F2.0特大光圈加DIGIC4，一向被人稱為黑夜之王！家仲威到落水底！WP-DC38係Canon自家推出嘅相機潛水盒。<br>外殼採用ABS樹脂同聚碳酸酯製造，可以頂到水深40米，仲通過埋日本國家防水標準第8級！另外佢仲有塊私伙柔光板，就算開埋閃光燈影相都唔會硬射，拍攝水底相片感覺自然柔和。<br><br>查詢：Canon（31912333）</p><p>最夠照　LED傍影微距</p><p>OptioWG-1金屬感十足，機面仲有層特別Coating防跣手，一副戰鬥格！而且佢係一部防撞、防塵、防寒、防水四防相機，10米水深範圍內絕無問題！電池超長氣，可影足兩個鐘，換氧氣筒都未需要換電。如果你想試吓微距影蝦仔，WG-1鏡頭前仲有5粒LED補光燈，走到埋一埋影都仲得！<br><br>查詢：捷成洋行（29262300）
</p><p>最全面　海底全景相</p><p>防水相機唔一定有樣睇！擁有1,620萬像素嘅TX10，外表同Cybershot系列嘅兄弟機分別唔大，一樣咁有CyberFeel，而佢更有唔少搞鬼內涵，就好似高清影片拍攝功能，同3D相片功能等等，最正係可以「一掃全景」，想睇晒海底風景唔使逐張㩒，有佢一張就搞掂晒！<br><br>查詢：SONY（23452966）</p><p>最抵玩　攝、影2合1</p><p>PanasonicHX-WA10勁溝影相拍片2合1！呢部槍型相機可以影到1,600萬像相片，拍片亦到達1080p全高清質素，更有12倍變焦。呢部全能射手，更備有3米防水功能，去游泳池嬉水絕對夠晒使。<br><br>查詢：信興科技（23130666）</p><p>最就手　水底聽住影</p><p>市面雖然有唔少iPhone防水袋，不過好多都無法用到輕觸，H囗OAudio就唔同，膠套用咗特別防水材質，戴套後一樣可以左右拉動畫面，所以喺水底拍片影相都無問題。除玩12呎（約3.6米）防水外，佢仲可駁防水耳筒聽歌，實行陸地生活態度，帶入水中！<br><br>查詢：JCShop（31022783）</p></body></html>