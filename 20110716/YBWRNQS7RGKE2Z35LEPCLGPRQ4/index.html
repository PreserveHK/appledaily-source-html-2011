<html><header><meta charset="utf-8"><title>唔怕睹犬思人泳豪攬6狗撫養權</title></header><body><h1>唔怕睹犬思人<br>泳豪攬6狗撫養權</h1><p>鋒芝一對兒子的撫養權誰屬有待分曉，不過李泳豪和楊思琦過往共養的6頭八哥犬就幸運得多，曾聲言錫到愛犬燶的「媽咪」思琦自動棄權，反而「爸爸」豪仔不介意睹狗思「琦」，繼續照顧這三子三女。失戀豪仔寄情賽車，今日還會表演飄移。</p><p>楊思琦狠撇相戀9年的李泳豪，還向他攤牌已懷新歡吳帥骨肉，正當思琦以為得到筍盤，但吳帥卻被連環爆債務纏身，她只得密密北上登台銀。豪仔專心練賽車療情傷，今日還會在惠州表演飄移，但他仍放不下對思琦的思念，決定專心照顧往日二人共養的6頭八哥愛犬。</p><p>繼續執屎執尿</p><p>豪琦熱戀時，當正愛犬是子女，思琦上月初宣傳無綫新節目《寵愛有家》時，曾表示將來要6犬陪嫁，惜未夠一個月竟告分手，思琦撇下子女離開，但這3子3女卻較鋒芝戀的Lucas和Quintus幸運，6犬不用經過打官司爭撫養權便全歸豪仔接收，思琦也乾手淨腳不用支付贍養費。<br>二人公開分手已半個月，但思琦一直無意領回愛犬，難得癡心豪仔願繼續替舊愛為愛犬執屎執尿，豪仔仍毫無怨言，問到6犬去向，他昨日在電話訪問中說：「我都想自己keep番。」問他可打算把幾隻狗交還思琦，他聲線一沉說：「呢個唔講啦！」</p><p>下月肇慶賽車</p><p>為撫情傷，豪仔寄情工作，今日會在惠州表演飄移，昨日積極練習，他說：「我下月會去肇慶賽車，阿爸都對我有信心，雖然佢唔係太想我呢個時候出賽，但放心，安全措施係OK。」豪仔不時在微博上載賽車照，他今年5月中曾跟日本飄移高手D1GP冠軍日比野哲也學習技巧，還上載了師徒在賽車場練習完的合照，豪仔留言說：「真正見識到日本飄移高手D1GP冠軍的飄移技術，真係神級！」<br>此外，鼎爺連日發言撐豪仔，說至激動更爆粗數臭思琦媽，一向愛扮嘢的詹瑞文乘機抽水，他昨日在facebook上載宣傳短片，化身炳爺數臭司琴媽，內容爆笑。<br>採訪：比華利</p></body></html>