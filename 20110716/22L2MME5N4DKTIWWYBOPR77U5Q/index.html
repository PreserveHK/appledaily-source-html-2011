<html><header><meta charset="utf-8"><title>VAIOZ一開四　14秒開窗</title></header><body><h1>VAIOZ一開四　14秒開窗</h1><p>想買部輕身嘅Notebook，拎得輕鬆啲，是否一定就用唔到頂級效能呢？SONY就SayNo！最新推出VAIOZ系列筆記簿電腦，輕到只有1.165kg，同時更用到i7處理器，配QuickBoot技術，快到只要14秒就入到Windows！<br><br>記者：許福合<br>攝影：陳盛臣<br>Model：Norain@PureModels</p><p>LightPeak傳輸</p><p>要拎出街見人，筆電外形自然要美觀，VAIOZ外形時尚同時又唔覺臃腫，13.1吋屏幕，厚度只有16.65mm，重1.165kg，相比於以輕身出名嘅MacBookAir1.06kg，亦只係重些少，但硬件就以VAIOZ全勝，淨係CPU用到IntelCorei7、8GB記憶體及256GBSSD，已經係旗艦級嘅規格，加上使用QuickBoot技術，只需14秒就可入到視窗！VAIOZ機身咁細薄，沒法放落所有組件，於是動用咗分體式嘅設計，附有一個PowerMediaDock擴充基座，上面有Slot-In藍光碟機，接駁介面亦係全新LightPeak，會與VAIOZ上USB3.0共用同一個插位。另外使用基座時，可透過基座上USB接駁，分別有2組2.0及1組3.0。</p><p>分體式獨顯</p><p>最估唔到係連顯示卡都外置！VAIO本身有IntelHDGraphic3000提供基本畫質，若想睇藍光或玩Games，在接駁基座後，可使用基座內置嘅AMDRadeonHD6650M顯示卡，睇碟打機自然順暢好多，這個設計優點是幫機身減磅，亦可慳到電，可連續用6.5小時，而缺點就係當基座不在身邊，就只能用內置顯示卡。接駁基座時，仲可以將屏幕一變四，基座本身可接駁兩個屏幕，而VAIOZ亦可外接1個，加上本身的屏幕，就可同時有4個畫面，而4個畫面皆可獨立使用，將鼠標移出畫面，就會跳到另一個畫面上，用法簡單。</p><p>實試<br>藍光順暢</p><p>使用《PowerDVDBD》播放Blu-ray，讀碟速度比影碟機略慢，不過播放時順暢度仍然滿意。</p><p>高速開窗
</p><p>實際試用時用咗26.2秒開機，而且《Win7》Loading時間只佔數秒，相信是軟件載入拖慢速度。</p><p>常用軟件置頂</p><p>畫面頂有個《VAIOGate》，可將常用軟件、網頁或電腦設定拖拉入去，製作個人工具列。</p><p>集合影音檔</p><p>《MediaGallery》影音檔綜合軟件，可以總覽電腦上相片、影片及音樂，更設有智能播放清單。</p><p>評語：快又輕</p><p>VAIOZ作為SONY旗艦機，開價$20,980，符合身份，試用時無論開機速度，到機身嘅輕薄都相當滿意，而PowerMediaDock功能之強大尤令人意外，不過有點要留意，基座要退出前要先關機，同時需要插濕電使用，不適合攜帶外出，建議SONY推出一個淨機版，對用唔着基座嘅用家，亦幾有吸引力。</p><p>VPCZ217GG/N,X</p><p>屏幕：13.1吋<br>記憶體：8GBDDR3<br>硬碟：256GBSSD<br>處理器：IntelCorei7-2620M2.7GHz	操作系統：Win7Pro<br>顯示卡：IntelHDGraphics3000/<br>AMDRadeonHD6650M（基座）<br>記憶卡：MS、SD<br>光碟機：Blu-ray/DVDSuperMulti（基座）<br>體積：330×16.65×210mm<br>重量：1.165kg</p></body></html>