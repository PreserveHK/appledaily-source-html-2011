<html><header><meta charset="utf-8"><title>安仔為Sammi鬧Paco</title></header><body><h1>安仔為Sammi鬧Paco</h1><p>近日春風滿面的鄭秀文（Sammi）日前接受黃柏高（Paco）主持的無綫生活台節目《Paco的風花歲月》訪問，當年Paco曾任Sammi的電影經理人，他一手向杜琪峯推薦她接拍《孤男寡女》，Sammi感激Paco和杜琪峯說：「杜sir同杜太真係好錫我，佢喺電影事業上對我有好大幫助，我講過若果杜sir將來有任何嘢需要幫忙，就算只係得兩蚊片酬我都願意。」</p><p>音響器材失靈</p><p>Paco又透露當日誤信某間音響公司，結果器材突然在Sammi演唱會舞台上失靈，結果Paco被某人在後台罵到七彩，那個某人正是當時衝上台拯救Sammi的許志安，Sammi笑說：「我都差啲唔記得呢件事，佢（指安仔）都冇跟我提起喺後台鬧你件事。」<br>撰文：葉雪</p></body></html>