<html><header><meta charset="utf-8"><title>中環在線：紀勤舊部被調返倫敦 - 李華華</title></header><body><h1>中環在線：紀勤舊部被調返倫敦 - 李華華</h1><p>滙控（005）繼續上演人事調動大龍鳳，最新委任司馬安（AntonioSimoes）做歐洲零售銀行及財富管理業務主管。呢個係喺倫敦新開嘅post，華華聽聞，呢個位原本安排由前滙豐香港CEO馬凱博接任，方便交晒成個歐洲零售及財富管理業務畀佢打理，但可能礙於歐洲家經營環境欠佳，馬凱博唔願意調返英國接呢個燙手山芋，索性劈炮唔撈，過檔貝萊德（BlackRock）。<br>講返司馬安，佢當年跟隨滙控前CEO紀勤嚟香港，做集團策略及規劃主管。滙控家喺香港進行瘦身大計，將佢調返老家，咪可以慳返啲營運預算囉！</p><p>滙豐新增義工假</p><p>講開瘦身，滙豐早輪宣佈裁員，傷盡人心，噚日唔知係咪諗住返班員工，宣佈實施每年兩日有薪員工義工假。<br>不過，咪開心咁早，因為有關方面講明，員工只能參加滙豐或者佢認可機構嘅活動，先至計數。心水清會諗，咁咪即係變相叫員工去旗下慈善活動撐場。</p></body></html>