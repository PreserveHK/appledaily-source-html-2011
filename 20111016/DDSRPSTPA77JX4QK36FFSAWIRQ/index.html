<html><header><meta charset="utf-8"><title>趣趣地：比士利紮職育幼齒</title></header><body><h1>趣趣地：比士利紮職育幼齒</h1><p>紐卡素預備組領隊比士利（圖）日前紮咗職！球會喺禮拜日任命咗呢位名宿做球會嘅足球發展部經理，球會同比士利簽約5年，希望佢可以幫青訓搵啲「妖人幼齒」返嚟，睇嚟遲吓會睇到紐卡素簽咗個「新舒利亞」、「新真路拿」嘅新聞，不過希望佢唔好學車路士咁，睇咗兩分鐘就簽人咁鹵莽啦！</p></body></html>