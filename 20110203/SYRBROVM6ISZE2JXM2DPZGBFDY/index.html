<html><header><meta charset="utf-8"><title>馮仁昭四圍超：汪明荃網上拜年夠環保 - 馮仁昭</title></header><body><h1>馮仁昭四圍超：汪明荃網上拜年夠環保 - 馮仁昭</h1><p>汪明荃（阿姐）同羅家英人緣咁廣，如果要逐個講新年快樂都幾忙，所以佢哋噚日喺微博貼咗卡通賀年卡，一次過同好友拜早年，方便又環保。另外，阿姐又着起綠色套裝揸住利是影賀年相，佢今日仲會要返電視城陪六叔邵逸夫同大家拜年。
</p></body></html>