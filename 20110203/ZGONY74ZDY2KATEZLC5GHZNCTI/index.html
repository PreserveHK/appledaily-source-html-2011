<html><header><meta charset="utf-8"><title>發哥讓兔年發</title></header><body><h1>發哥讓兔年發</h1><p>恭喜恭喜！踏入兔年大年初一，就由周潤發先跟讀者拜個年！發哥虎年主演的電影《讓子彈飛》虎虎生威，賣個滿堂紅，內地票房直逼7億大關，發哥承諾若姜文開拍續集，他也樂意接演。且看這口子彈能否在兔年繼續兔飛猛進，帶旺影市，金股齊發！</p><p>為迎接辛卯兔年的來臨，日前周潤發應本報記者邀請，帶着發嫂陳薈蓮到元朗屏山鄧氏宗祠拜會鄧達智（William）一家，齊吃傳統盆菜，難得來到有720年歷史的全港最大祠堂，當然要參觀一下，在參觀期間不少村民聞風而至，紛紛要求與發哥合照留念，態度友善的發哥來者不拒，又與村民逐一握手問好。<br>身為鄧氏子孫的鄧達智，以主人家身份在祠堂偕母親和弟弟招呼發哥夫婦吃鄧氏宗祠有名的盆菜，試了手打魚丸和扣肉，發哥讚不絕口說：「魚丸好彈牙、扣肉炆得好入味、豬皮同魷魚索晒啲汁後特別香，個燉鴨湯都唔錯，夠晒火候，個雞飯好有雞味，今日真係好多謝William招呼我食到咁好嘅盆菜。」</p><p>新年願望食極唔肥</p><p>吃完盆菜William又帶發哥到祠堂附近的華嫂茶室嘆奶茶，因華嫂奶茶在當地十分有名。在新界一日遊後，發哥把吃剩的盆菜打包回家吃，絕不浪費。<br>發哥今年陪發嫂去新加坡過年，講到新年願望，發哥就說：「身體健康，世界和平，樓價唔好再高！」至於自己的願望，發哥說：「瘦多幾磅啦，上鏡靚啲。」話雖如此，發哥吃盆菜時，都無忍口，他說：「我冇乜嘢唔食，唔好食咁多囉，樣樣食少少啦，咁就冇咁肥，新年鍾意食蘿蔔糕、角仔，新年咪放肆少少，一年一次啦。」<br>發哥是圍頭人，他回憶童年時，鄉村氣氛熱鬧，小朋友更加最期待，年三十晚已經四圍走，四出去拜伯公，一踏入新年，就會燒炮仗，全晚炮仗聲此起彼落，十分熱鬧。</p><p>七億巨星永不言休</p><p>發哥主演的《讓子彈飛》刷新內地華語片票房紀錄，收近7億人民幣成功打破《唐山大地震》的6.7億票房紀錄，當然可喜可賀，問發哥如何慶祝？他笑言：「冇乜慶祝喎！不過返香港前喺北京同姜文食過飯，如果佢開續集，又有角色啱我做，我都樂意接演嘅，有時接戲真係好講運嘅，接嗰陣點知部戲可以收成7億呀！」<br>問發哥拍了一部有7億票房的電影是否無憾？他哈哈笑說：「都唔係，我仲有好多角色未做過，所以我對演戲仲好有熱誠，總之拍到有一日唔記得對白，我先至會諗退休！家幕前幕後都唔夠人，好需要新血，大家應該努力培養新人出嚟！」<br>採訪：陳月媚、林妙萍<br>攝影：葉君海<br>鳴謝：紅蘿蔔寵物店</p></body></html>