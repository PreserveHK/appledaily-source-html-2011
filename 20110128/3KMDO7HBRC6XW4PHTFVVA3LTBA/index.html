<html><header><meta charset="utf-8"><title>中環在線：馬雲話淘寶網未夠秤上市 - 李華華</title></header><body><h1>中環在線：馬雲話淘寶網未夠秤上市 - 李華華</h1><p>阿里巴巴（1688）母公司阿里巴巴集團一直想做全球電子商務一哥，咁壯大佢嘅其中一個方法就係上市集資。<br>之但係集團CEO馬雲（圖）近日下發內部電郵，話決定無限期推遲集團子公司嘅上市計劃，咁即係話，近年盛傳會上市嘅淘寶網同支付寶，都唔使諗上市集資。<br>據馬雲話，呢啲子公司仲未夠成熟上市，所以未來幾年集團要加強對電子商務基礎建設嘅投資，加強對物流、小企業同創業者金融支援，以便完善中國電子商務嘅生態系統，畀更多企業可以用更低成本進行電子商務。<br>近年喺香港越來越多人用嘅淘寶網，據業界估計，舊年總收入大概有成50億人民幣，其中廣告收入佔八成。<br>目前有投資銀行畀淘寶嘅估值，超過100億美金，市場一直話淘寶網掂，唔知馬雲認為要做到幾大至夠秤上市呢？</p></body></html>