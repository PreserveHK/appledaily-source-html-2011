<html><header><meta charset="utf-8"><title>隔牆有耳：表敬意　為華叔新書加印簽名 - 李八方</title></header><body><h1>隔牆有耳：表敬意　為華叔新書加印簽名 - 李八方</h1><p>往年八方行年宵，心情總係喜氣洋洋，今年踏入維園前卻百感交集。<br>支聯會年年在維園開年宵檔，只是今年少了華叔寫揮春，幸好支聯會接好華叔支筆，寫揮春重任交在張文光、何俊仁、黃偉賢同蔣月蘭四人手上，輪流在維園為市民寫揮春。<br>支聯會年宵攤位依舊有華叔著作賣，最新作品名為《竦聽荒雞》（圖），封面照片攝於04年六四燭光集會，內容除咗有華叔專欄結集，亦有多個好友悼念文章，包括李柱銘、程翔、李怡等，仲有華叔16歲時首次見報「處女作」《過山洞》作前言，反映華叔自小已對「光明的盼望」。<br>出版社次文化堂堂主彭志銘話，每年年宵華叔定必在場為讀者在新書簽名，今年佢代勞完成最後任務，新書首頁加印華叔簽名及一個紅印章，以作紀念。新書最快後日維園支聯會攤位有售。</p></body></html>