<html><header><meta charset="utf-8"><title>子淇女兒跳芭蕾做淑女</title></header><body><h1>子淇女兒跳芭蕾做淑女</h1><p>香港芭蕾舞團協會昨日在金鐘舉行《胡桃夾子》聖誕芭蕾餐敍，邀得徐子淇、羅可欣及傅潔恩等出席，席間有多位香港芭蕾舞團協會成員的子女演出，包括低調到場的徐子淇大女李晞彤，負責統籌的傅潔恩更指李晞彤長大了不少：「佢今年大咗好多、定咗好多，佢做女主角其中一個女朋友，係舞會中其中一個淑女。」</p><p>育有兩子一女的羅可欣腹大便便到場，透露預產期是明年3月底，並謂不會再生，問到是否認為龍B較叻，她說：「唔會啦，中國人迷信。」她兩名兒子在劇中扮演小老鼠，她笑言兒子有表演慾，她說：「個女就冇學芭蕾舞，佢唔係好女仔，活躍得滯，不過頭先睇小朋友演出，佢又話出年都想表演。」<br>採訪、攝影：盧妹</p></body></html>