<html><header><meta charset="utf-8"><title>《勁歌》破冰五大歌手冇影祖兒：最想見克勤</title></header><body><h1>《勁歌》破冰五大歌手冇影<br>祖兒：最想見克勤</h1><p>李克勤前晚突破重重難關亮相無綫節目《歡樂滿東華》，昨晚無綫舉行《2011年度十大勁歌金曲頒獎典禮》記者會，容祖兒、古巨基和草蜢等歌手進行「破冰」儀式，祖兒最戥克勤開心，並笑說：「太陽出來了！」</p><p>無綫《2011年度十大勁歌金曲頒獎典禮》昨晚在電視城舉行，古巨基、容祖兒、張智霖、Twins和官恩娜等歌手出席。無綫與五大唱片的版稅問題表面解封，但五大歌手在過去一年沒有歌入選，昨晚依然冇影。不過，為製造話題，無綫特意將獎項放入冰塊，由司儀草蜢率領眾歌手進行「破冰」儀式。</p><p>「太陽出來了」</p><p>問是否意味五大歌手全面獲解封？頒獎禮籌委會經理陳家揚否認說：「我哋係想話《勁歌》個獎好難攞，要好出力先拎到，大家會錯意。」會否邀請李克勤等五大歌手做頒獎嘉賓？他說：「名單仲定緊，自從李克勤現身無綫，乜都有可能。」他透露下月8日舉行的總選除了有曾志偉、草蜢和伍詠薇擔任司儀外，剛過完「冷河」的崔建邦也會加入。<br>對於克勤前晚在《東華》亮相，祖兒表現最興奮，她笑說：「好開心，五大歌手我最想見到佢返嚟，今朝我先同克勤講：『太陽出來了！睇吓幾時一齊再上勁歌。』」雖然現時五大歌手不簽約都可以上無綫，但祖兒未想過要求公司棄簽歌手合約，她笑說：「公司會幫我爭取最好權益同宣傳效果，有得去又好，冇得去又好，呢度（無綫）餐廳都好好食。」<br>對於何韻詩炮轟新歌未能入選叱咤二十大，問祖兒可擔心好友得罪人？她說：「佢係敢言嘅人，冇機心，以我嚟講做好本份就夠，唔使講太多。」Twins被問到五大歌手回歸，可怕會影響明年成績？她們說：「唔驚，多人開心啲。至於同唔同無綫續約，呢啲等公司決定。」</p><p>基仔祖兒勁掃獎</p><p>此外，基仔、祖兒、林峯和Twins等一班英皇歌手前晚在湖北武漢出席「音樂先鋒榜2011年度頒獎典禮」，全晚共頒發39個獎項，英皇獨攬22個獎，基仔和祖兒更分別獲頒最受歡迎先鋒男、女歌手獎。<br>採訪：馬建華<br>攝影：陳俊強</p></body></html>