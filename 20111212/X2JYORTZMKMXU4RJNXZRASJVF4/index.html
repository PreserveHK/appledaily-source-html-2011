<html><header><meta charset="utf-8"><title>特稿貴價鋒將冇貨賣 - 吾中</title></header><body><h1>特稿<br>貴價鋒將冇貨賣 - 吾中</h1><p>雖有云平嘢冇好，但在今屆英超亦證明了貴亦未必佳，因為從現役5大高身價英超前鋒表現所見，5人中竟只得一位是表現物有所值。<br>在現役的英超前鋒中，身價最高的是以5,000萬鎊、於今年1月由利物浦過檔車路士的費托；不過自從他由紅變藍後亦由費托變廢托，頭腳無靈，令球迷極失望。至於被利物浦以3,500萬鎊由紐卡素羅致以頂替費托的安祖卡路爾，亦似受費托的頹風傳染，加盟紅軍後表現乏善足陳，至今仍未能奠定正選位置。<br>衞冕曼聯的一對3,000萬鎊身價前鋒貝碧托夫與朗尼，今季亦同樣表現失色，其中朗尼某程度是因球隊傷兵多，要串演中場而一度鬧入球荒，連續8場聯賽食白果；而貝碧托夫則因為已在球隊失寵，淪為隊中第3線前鋒，基本上可有可無。</p><p>阿古路鯉躍龍門</p><p>在5大高身價前鋒中，就只有今季以3,800萬鎊由馬德里體育會加盟曼城的阿古路，表現與身價成正比。這名阿根廷國腳不單波底好，射門觸覺亦敏銳，每每令對方守將頭痛不已，是曼城今屆能高踞榜首的功臣之一。<br>吾中</p></body></html>