<html><header><meta charset="utf-8"><title>鄭融獲無綫放生</title></header><body><h1>鄭融獲無綫放生</h1><p>鄭融早前接受無綫收費台主持訪問，因不滿被問感情問題，背後用口形講粗口，無綫下令雪藏她，網民更發起要鄭融退出娛圈的群組。</p><p>肥媽責備</p><p>TVB外事部副總監曾醒明昨在電視城透露已將鄭融解凍，下月中也會安排她出席《星光熠熠耀保良》，曾醒明說：「唔係雪藏、唔係封殺。」他了解事件後謂：「佢係發脾氣，只係誤會，係情緒波動，唔係對新聞台記者唔尊重，家雨過天晴、冰釋前嫌，鄭融都send咗短訊畀個主持，只係小問題。」至於是否講粗口，他就表示不知道。<br>此外，肥媽在大埔出席活動提起鄭融時說：「佢係咪月經不通，心情唔好呀？人哋訪問你係工作，個個都有阿媽生！」<br>採訪、攝影：王崇穎、顏英儀、葉君海</p></body></html>