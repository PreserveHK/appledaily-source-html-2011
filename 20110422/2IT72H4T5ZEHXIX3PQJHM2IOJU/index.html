<html><header><meta charset="utf-8"><title>上海直擊三之二平治A仔　強細發圍</title></header><body><h1>上海直擊三之二<br>平治A仔　強細發圍</h1><p>來到車展第二日，係時候介紹無限幻想的概念車，焦點當然落在M-BenzConceptA-Class，鋼點鬼面罩配流線小鋼炮車身，為A仔一洗可愛形象。加埋smartforspeed及MINIRocketman超時空車仔，令鍾情細車的女生更興奮！<br><br>記者、攝影：比路士迪<br>鳴謝：Mercedes-BenzHK</p><p>小鋼炮M-BENZA-Concept</p><p>平治除一次過於展館內騷盡CClass、SLK及CLS外，更以全球首發的ConceptA-Class壓軸，加上為中國專誠打造的smart兔年特別版及KobeBryant特別版，可見平治搶攻國內細車市場的決心。<br>平治的重頭戲就係ConceptA-Class，三門揭背車款以肌肉感澎湃的車身線條演繹，再配上以金屬啞光車身的變種A仔，猶如一部小鋼炮。科幻感的粉紅燈點綴內櫳，好似坐進太空船一樣。波棍如飛機起飛時用的拉桿、中控台頂部突出屏幕如迷你電腦等設計，都帶來新鮮感。配搭2公升直四BlueEFFICIENCY渦輪增壓引擎，可輸出210匹馬力，連同雙離合器七速波箱，宣示不只做代步車的改革決心，廠方預言明年有量產版車款登場。</p><p>太陽能充電smartforspeed</p><p>今年3月曾在日內瓦車展首亮相的smartforspeed，今次移師上海作亞洲首展。呢部無頂CuteCar的大嘴唇造型車尾襯上兩粒紅色小酒窩，設計既Trendy又Smart。最勁的賣點係可以通過太陽能光伏電池將光能導入電力系統，呢種新充電管理技術可令電池使用時間延長，最高時速更可達120km/h。</p><p>同場加映限量版smart</p><p>專誠為中國打造的兔仔smart有黑白兩色，全白色當然吸引，加上smart的短小外形，確實好似一隻純潔小白兔。另外，找來籃球巨星Kobe當國內代言人的smart，藉此更推出了一部有一大張Kobe車貼的特別版。</p><p>概念車唔多Concept</p><p>每次去車展最鍾意睇概念車，天馬行空的設計，即使明知唔會量產，但都十分佩服呢種另類創意藝術。不過今年的概念車唔算特別多，且全球首發的SUBARUXV同量產車分別唔大，只有幾部曾於歐洲車展曝光兼亞洲首發的概念車較搶眼。</p><p>SUBARUXVConcept</p><p>以超搶眼的螢光綠車身演繹新一代SUBARU的SUV，外形跟一般量產款式分別唔大，只有藍光鬼面罩及頭燈稍為獨特。</p><p>CitroenLACOSTE</p><p>可愛小車以時裝品牌LACOSTE為名，設計夠晒Trendy，格仔輪圈、半天吊頭枕等設計最夠創意。</p><p>MINIRocketman</p><p>運用全玻璃設計於MINI上半身的Rocketman，帶來超透視空間感，加埋充滿無菌型格Feel的內櫳，MINI新搞作依然型到爆。</p><p>JaguarCX75</p><p>車尾如太空飛碟般誇張，感覺夠氣勢，最高時速達330km/h，亦係未來跑車大方向。</p><p>RenaultDeZir</p><p>一對鴛鴦企開車門設計似藝術品，加埋羽毛圖案座椅，一睇就知想用鳥來表達品牌理念。</p></body></html>