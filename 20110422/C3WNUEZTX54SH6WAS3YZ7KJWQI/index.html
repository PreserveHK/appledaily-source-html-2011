<html><header><meta charset="utf-8"><title>我有Feel：白色iPhone4　靚女咪用</title></header><body><h1>我有Feel：白色iPhone4　靚女咪用</h1><p>等到頸都硬埋，白色iPhone4都仲未有聲氣，最近小記喺機場八料。咁啱有位靚女Sales同我吹開水，佢竟然話靚女千祈咪用白色iPhone4！根據佢以往經驗，靚女搽咗粉底後，再用白色外殼嘅手機，啲化妝品好易令白機變黃。咁又係，好哋哋一部小白，變成人老珠黃iPhone4，真係要諗諗！<br><br>記者：王震遠</p></body></html>