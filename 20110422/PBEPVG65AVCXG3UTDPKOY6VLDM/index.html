<html><header><meta charset="utf-8"><title>網友《肉蒲團》觀後感節錄</title></header><body><h1>網友《肉蒲團》觀後感節錄</h1><p>註：原文有粗口，現以X代替，分題為本報後加</p><p>點解好地地一套鹹片，會血仲多過汗/精？慘叫、哀號仲多過呻吟、叫床？點解好地地一套3D鹹片，3D嘅竟然係子彈、飛刀、石頭、血、內臟，而完全唔關性愛事？我唔想睇子彈飛刀，要睇子彈飛，我睇《讓子彈飛》唔好？點解好地地一套鹹片，會咁血腥？爆頭、腰斬、斷手、斷腳……統統有齊，我入嚟係睇你點做愛，唔係睇你點做低人呀。唔好講話AV，一套色情電影最重要嘅元素係乜呢？冇錯，就係女主角。兩大專業AV女優、藍燕……仲有我哋香港代表雷凱欣，但係事實又係點呢？原紗央莉竟然用配音，我哋平日睇AV都係聽唔到啲AV講乜o架啦，聽番日文有乜問題？仲原汁原味㖭啦！</p><p>戥周防雪子慘</p><p>仲有，周防雪子俾人打到皮開肉綻，大佬呀，用不着玩SM吓話？你估個個觀眾都咁X重口味？重點場面葉山豪一挑十幾多P，冇一個正常，我就真係想叫佢哋扯呀！<br>Fine，原紗央莉我可以唔睇，周防我可以唔睇，臨記都當佢哋冇到，我哋入場嘅目的係乜？你都戇X嘅，你睇奧運跨欄嘅目的係乜呀？梗係睇劉翔啦，點解呀？因為支持自己友呀嘛！冇錯！我入場嘅目的就係我哋嘅雷凱欣，為香港爭光嘅雷凱欣！事前我已經做晒research，知道雷凱欣係飾演陰陽人，已經有心理準備。但係，點解要安排佢fingX、用XX轉車輪？用X當棍毆人？點解唔俾雷凱欣用番自己把聲呀！點解要配把阿伯聲呀！點解要佢用把阿伯聲挑逗人呀！點解要佢自稱為「老夫」呀？呢套戲亮點係「雷凱欣會露三點」，只不過，露兩點嘅時間得嗰兩秒，係呀，係兩秒呀，兩秒，夠我睇佢個胸，定係夠睇佢個樣？（更有高登巴打極度懷疑露點場面係key上去）兩秒之後點？着番衫？爆鈕？係呀，係爆呀，不過係全身爆開嗰隻爆，兩秒之後，我心愛嘅雷凱欣就成個爆炸，變成一堆血肉呀！</p><p>女神帶來創傷</p><p>由《禁室培慾》起，我自細已經視雷凱欣為我女神，好多人都話佢唔靚or樣衰，但我對佢嘅熱愛從來都冇動搖過。由知道香港會有3D色情片，到知道有兩大AV女優，再知道女神雷凱欣都有份演，再到知道我趕得切18歲入場睇！呢一年你知唔知我幾X興奮幾X期待？但原來一年嘅苦等只換來兩秒嘅露點以及爆炸，你知唔知我心靈受到幾X大創傷？</p></body></html>