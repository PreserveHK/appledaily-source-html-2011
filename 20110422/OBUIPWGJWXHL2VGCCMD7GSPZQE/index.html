<html><header><meta charset="utf-8"><title>我有Feel：自煮蒸魚豉油</title></header><body><h1>我有Feel：自煮蒸魚豉油</h1><p>望得媽咪煮飯多，發覺媽咪蒸魚確係有一手。以蒸桂花魚為例，會鋪上薑絲、陳皮絲同金華火腿絲一齊蒸，可去除泥味外，金華火腿嘅鹹香又會滲入魚肉中，令魚更香。蒸完魚後，鋪葱絲灒滾油當然唔少得，不過媽咪唔係落蒸魚豉油，而係用白鑊煮熱加入少許糖嘅豉油，令豉油甜甜哋，更加好味！<br><br>記者：區佩嫦</p></body></html>