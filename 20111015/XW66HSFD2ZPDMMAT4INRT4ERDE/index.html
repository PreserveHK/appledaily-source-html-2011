<html><header><meta charset="utf-8"><title>嘉欣教仔家規老爺奶奶莫敢不從</title></header><body><h1>嘉欣教仔家規<br>老爺奶奶莫敢不從</h1><p>李嘉欣前晚到圓方出席遊艇展覽，她表示兒子Jayden很愛游水，故會與老公許晉亨商量是否買一艘遊艇，方便一家出海。嘉欣指自己在家擔當壞人角色，因不想兒子變港童，並說老公與老爺奶奶都聽她話。</p><p>李嘉欣前晚於圓方出席「AquarivabyGucci」活動，她在場欣賞遊艇展覽，問她會否考慮買遊艇送給現時8個多月大的兒子Jayden？她說：「佢好鍾意水，可以返去同老公商量吓，我都有帶佢出海同去泳池。不過天氣開始凉，唔夠膽再帶佢去，如果肺炎就搵自己嚟搞。」</p><p>「佢個仔都要聽我」</p><p>再問嘉欣若買遊艇，會否以兒子名字命名？她強調不會寵壞兒子：「唔會縱佢，我覺得呢個重任交咗喺我手。我其實唔想做壞人，不過我老公已經畀佢融化咗，要佢做一個嚴父我已經冇乜希望。」<br>嘉欣又指十分介意小朋友被寵壞，更保證不會讓兒子變成港童，並透露已定下一些規則要家人及家傭遵守，她表示：「BB家扭計，我唔准佢喊兩聲大家就遷就晒佢。」記者問其老爺奶奶會否依從她指示？嘉欣說：「當然一定聽我規矩啦，佢個仔都要聽我講，冇理由個孫唔聽我講。」</p><p>唔信黎明鬧婚變</p><p>另外，提到黎明婚變一事，嘉欣表示有留意報道，但不會相信，她說：「傳聞成日都有，睇咗就算，我對99%新聞都有保留，唔係好信。」嘉欣又透露，幾個月前與黎明見面時，樂基兒都在場，她續說：「我哋見面時都會見到對方另一半，上次都見到佢另一半，一切好正常。」<br>採訪：李珮洳<br>攝影：陳志嵐</p></body></html>