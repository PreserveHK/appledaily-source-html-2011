<html><header><meta charset="utf-8"><title>60蟹箝層層叠　雞油煨升鮮</title></header><body><h1>60蟹箝層層叠　雞油煨升鮮</h1><p>又到食大閘蟹的季節，可是經常聽人講，有不法商人以避孕藥等激素餵飼大閘蟹，令蟹更肥更多膏，唔想邊食邊驚，一定要揀信得過的供應商。大閘蟹老字號成隆行在太湖有最大蟹場，大閘蟹生長於全天然環境，並以螺肉魚仔餵飼，肉質比純以玉米餵飼的更鮮甜。我點知？因為我去太湖睇過！<br><br>記者：趙珮倩、陳芷慧<br>攝影：林栢鈞、蔡家輝<br>鳴謝：香港文華東方酒店文華廳<br>示範：上海蟹王府總廚華鴻鋒師傅</p><p>捉蟹期短20日走甩晒</p><p>朝早六點，跟成隆行老闆蔡先生出發，從上海市中心江蘇到太湖，車程兩個多小時，然後乘坐快艇來到4萬5千畝的大閘蟹養殖區，一幅幅井井有條的圍網劃分好各戶蟹農的「地盤」，蔡先生說：「以前太湖有24萬5千畝水面，07年因污染問題嚴重，政府重新規劃，水面面積少了五分之四，現時每個蟹農只分配15畝水面，只有兩個足球場大。」<br>蟹民一般於春節後播蟹苗，每隻蟹苗如五毫般大，經幾次脫殼，到九、十月便成熟，這時大閘蟹紛紛爬上網，蟹民要四出捉蟹，或撒籠落水底撈蟹。漁民世家出身的徐進告訴我，大閘蟹成熟後會瘋狂亂爬，黃金捉蟹時間只得10-20日，錯過了，大閘蟹基本上已逃脫了。<br>乘快艇到太湖水域內最具規模的暫養區──成隆行，這裏有500多個可升降的蟹箱，每箱可放80斤蟹，高峯期一日可接收6千斤大閘蟹，放滿全場便有4萬多斤。當地蟹民將捕撈到的大閘蟹交到暫養場，工作人員會按公乸和重量分箱暫養，並定時餵食螺仔、魚仔，令大閘蟹更肥壯。蔡先生：「暫養區位於湖水的入口處，水質最乾淨，這裏存放的蟹量足夠到明年4月，之後緊接六月黃上市，所以我們一年四季都有靚蟹供應。」</p><p>Profile</p><p>入行16年的華鴻鋒師傅，醉心研究蟹菜式，擅長炮製地道上海菜，曾榮獲法國藍帶美食勳章榮譽、中國飯店協會行政管理勳章。</p><p>清蒸蟹箝</p><p>這個清蒸蟹箝特選大閘蟹最肥美、肉質最鮮爽的蟹箝拆肉，用雞湯雞油提鮮，真是鮮上加鮮！</p><p>材料</p><p>蟹箝肉60隻、雞湯100毫升、雞脂肪10克、薑/葱/醋各少許<br><br>調味料：鹽1茶匙、糖/胡椒粉各少許</p><p>做法</p><p>1.開大火燒熱鑊，下薑、葱爆香雞脂肪成雞油，備用。<br><br>2.蟹箝加調味料略醃，由碗底沿邊排，叠至全滿，下雞湯和雞油，以大火蒸8至10分鐘。<br><br>3.蒸好後隔走多餘雞湯，將碗倒轉放在碟上，打開碗，吃前蘸醋提鮮即可。</p><p>貼士</p><p>蟹箝不可冷藏，否則會失去蟹的鮮味。</p><p>蟹粉芝麻球</p><p>平日常吃的芝麻球，配上矜貴蟹黃，一口咬下去，皮脆內軟，蟹粉的油香在口腔內噴發，又不會掩蓋芝麻香，正！</p><p>材料</p><p>糯米粉100克、凍開水80毫升、豬油20克、熟澄麪60克、芝麻/青瓜/蟹黃各適量<br><br>餡料：蟹肉120克、蟹黃15克、薑茸1茶匙、雞粉/鹽各少許、雞湯16毫升</p><p>做法</p><p>1.糯米粉、凍開水、豬油、熟澄麪拌勻，搓成粉糰。<br><br>2.粉糰搓成長條形，平均切成15克重小份，搓圓後略壓扁，備用。<br><br>3.開大火燒熱鑊下油，爆香薑茸，轉中火，下雞粉、鹽、雞湯、蟹肉及蟹黃炒香，盛起放凉成餡料。<br><br>4.將適量餡料放在麪皮中包好，沾濕略搓，裹上芝麻成芝麻球。<br><br>5.燒滾油至150℃，下芝麻球炸至金黃色，盛起瀝油，備用。<br><br>6.青瓜橫切片，每片約5毫米厚，挑去中間瓜肉成青瓜圈，備用。<br><br>7.剪開芝麻球頂部，放上適量蟹黃，再將芝麻球放上青瓜圈，吃前蘸醋即可。</p><p>禿黃油撈飯</p><p>禿黃油撈飯是上海傳統名菜，是有錢人家最愛的食法，故名為「禿」即最好的意思。用多隻蟹提煉出蟹油撈飯，每一啖都叫人滿足！</p><p>材料</p><p>大閘蟹（雌）10隻、大閘蟹（公）5隻、菜油830克、薑葱80克﹑白飯5碗</p><p>做法</p><p>1.先將大閘蟹拆殼，雌蟹取黃，公蟹取膏，蟹殼與膏黃留用。<br><br>2.開細火燒熱鑊，下6隻蟹殼連蟹蓋，與薑葱、菜油熬2小時至蟹殼出味。<br><br>3.盛起蟹殼及薑葱，下蟹膏及蟹黃炒至乾身，放凉，放在飯面即成。</p><p>3分鐘拆蟹表演</p><p>為了今次蟹宴（由即日起至10月23日），文華廳主廚李文星早前親訪蟹王府位於江蘇省太湖的蟹場，嚴選一批肥美大閘蟹，質素一定有保證。除精選菜式外，更設午宴六道菜套餐，每位$558起，今次不但有靚蟹食，更有美人會於席前表演3分鐘內拆蟹！<br><br>（查詢：28254003）</p></body></html>