<html><header><meta charset="utf-8"><title>新上場：最強打磨機唔損手</title></header><body><h1>新上場：最強打磨機唔損手</h1><p>男人，喜歡DIY嘛？最近德國Fein新返多用途打磨切割機MultiMaster，使用先進振動式設計，唔似舊款轉圈摩打，一開機就轉到塵土飛揚。儲電式，振速每分鐘達1.1萬至2萬，平價大陸貨色無得比！最勁係佢個精密計算1.6度振動角度，針對切割硬物如金屬、瓷磚等，而對所有柔軟組織如衣服、人體肌肉唔會造成絲毫傷害，據稱連醫院都用佢同系產品幫病人開石膏。機身仲設有專利QuickIN快速夾緊系統，唔使任何工具就可輕鬆換鋸、打磨、切刀、銼等工具頭。聽落好神秘？立即上網睇我哋點用MultiMaster同靚女Rika試玩刀鋸美人啦。<br><br>記者：朱崇德<br>攝影：陳盛臣<br>Model：Rika、KitJ<br>查詢：暉萊（28505352）</p></body></html>