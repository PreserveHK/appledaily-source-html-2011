<html><header><meta charset="utf-8"><title>亂插西瓜　無大無細好平滑</title></header><body><h1>亂插西瓜　無大無細好平滑</h1><p>天氣熱，最好切個大西瓜消暑。好多時切西瓜，一落刀嗰下，好似有啲阻力，即使成功切開，兩邊唔平均又會凹凹凸凸。原因係西瓜成長時不停膨脹，令入面充滿張力，喺壓力影響下，一刀切落去就會出現阻力，令切出嚟嘅西瓜凹凸不平兼兩邊唔平均。所以切之前，用刀尖喺西瓜表面插幾刀，減少入面壓力，一刀切落去時，就切得平滑和平均了。</p></body></html>