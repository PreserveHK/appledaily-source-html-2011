<html><header><meta charset="utf-8"><title>中環在線：碧桂園三小姐23歲年薪130萬 - 李華華</title></header><body><h1>中環在線：碧桂園三小姐23歲年薪130萬 - 李華華</h1><p>碧桂園（2007）老闆楊國強三位掌上明珠，最細嘅千金楊子瑩經過3年努力，終於獲升做執行董事。噚日碧桂園宣佈，委任楊子瑩為執行董事，年芳23歲嘅楊小姐，基本年薪130萬人仔，仲可以享有其他附加福利，的確令到唔少80後恨得牙癢癢。<br>不過，佢嘅年薪當然少過家姐兼大股東楊惠妍，舊年家姐攞170萬人仔。年紀雖小但來頭唔小。佢細個喺美國俄亥俄州立大學主修心理，08年加入碧桂園做主席助理，返嚟幫屋企手前，喺國際性投資銀行打過工。計計吓，楊小姐咪20歲之前就已經大學畢業，唔怪得楊主席成日都讚自己個女聰明。</p></body></html>