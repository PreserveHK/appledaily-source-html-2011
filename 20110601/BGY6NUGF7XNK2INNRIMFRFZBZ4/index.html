<html><header><meta charset="utf-8"><title>紫荊女俠力大無窮</title></header><body><h1>紫荊女俠力大無窮</h1><p>【本報訊】紫荊俠又出動，前日突擊探訪佐敦一家食物銀行，除帶來大量即食麪外，更向在場約60名公公婆婆每人送上100元，又抬起估計重50磅的飯煲幫手派飯。「銀行」負責人驚嘆：「佢連裝咗60人飯嘅大飯煲都托得起，做俠士嘅果然氣力非凡！」</p><p>抬起50磅重電飯煲</p><p>紫荊俠昨午主動在facebook透露有關行動，「近日我去過油尖旺食物銀行行動，這機構由香港社區發展網絡主理，主要提供食物給貧窮人士、露宿者、獨居長者……試想想，香港竟然有老弱人士吃不飽，實在難以想像，令人痛心疾首」。她又呼籲市民捐助該食物銀行。<br>該食物銀行位於渡船角文苑樓，負責接待紫荊俠的香港社區發展網絡總幹事龍緯汶說並不認識對方。他指食物銀行平日是尼泊爾廟，逢星期一、三、五下午3時會借用地方讓窮苦街坊吃免費飯。前日下午1時半，龍收到一名女子電話，問可否捐食物，他當時不以為意，着對方自行將食物送來。<br>至下午約2時45分，大批街坊準備開餐之際，紫荊俠獨自掩至，龍緯汶開門一刻始知來者是誰。「佢一個人托住幾十包即食麪同杯麪入嚟，叫我介紹吓呢度，跟住就話佢唔會再出聲……佢一定做過資料搜集，唔係點識喺呢個最多人嘅時候上嚟？」<br>紫荊俠之後拿出大叠「紅衫魚」，向在場約60名長者每人派100元，又向各人問候及握手。「啲公公婆婆好開心，佢哋冇乜睇報紙，唔識邊個紫荊俠，仲以為係拍戲。」龍謂紫荊俠之後逕自走進廚房，竟將一個滿載60人份量白飯、直徑約1呎8吋、估計重近50磅的大電飯煲抬起，再搬出大堂為長者們逐一派飯，「我都托唔起，佢氣力真係有番咁上下。」</p><p>來去匆匆迴避交談</p><p>龍緯汶自言與普羅大眾一樣對紫荊俠身份感好奇，但對方來去匆匆逗留不足半小時，其間似迴避交談，說話不多，來電更隱藏了號碼，對其背景仍一無所知。「佢把聲屬斯文，唔尖唔沉，講嘢一句起兩句止，冇尾音，廣東話講得幾純正……我估佢30幾歲啦」。</p></body></html>