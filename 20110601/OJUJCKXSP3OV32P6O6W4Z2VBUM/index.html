<html><header><meta charset="utf-8"><title>中環在線：瑞豐余允抗搵譚校長撐場 - 李華華</title></header><body><h1>中環在線：瑞豐余允抗搵譚校長撐場 - 李華華</h1><p>上市公司經常搞投資者考察團，但點樣可以令班投資者印象深刻？不妨參考日前瑞豐石化（8096）個佛山兩日一夜團。<br>做基金經理嘅老友同華華講，嗰日大班人應瑞豐主席余允抗邀請，上佛山睇佢哋嘅煉化廠，去到原來主辦單位順手搞埋公司annualdinner。更令佢哋意外係，表演嘉賓竟然係校長譚詠麟。譚校長仲帶埋幾個後輩一齊演出，至於大會司儀係曾志偉拍安德尊。投資者當然睇得開心，瑞豐自己員工就更happy，余大導果然照顧周到。<br>據聞譚校長好多年冇做過呢類表演嘉賓，志偉亦唔係咁易請得郁，余大導果然夠「飛士」。除咗主席搵人撐場，執董余維強都唔弱，搵到周文耀站台。</p></body></html>