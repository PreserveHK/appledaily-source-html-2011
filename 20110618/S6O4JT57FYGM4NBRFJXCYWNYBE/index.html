<html><header><meta charset="utf-8"><title>陳豪變心　黑莓好Play啲！</title></header><body><h1>陳豪變心　黑莓好Play啲！</h1><p>BlackBerry日前在香港正式推出7吋平板電腦PlayBook，正式打正旗向AppleiPad2宣戰，事實上只係桌面動態效果，已經比iPad2華麗美觀不少，加上有唔少設計確實比iPad2優勝，難怪有唔少非Apple用家，都寄望PlayBook能成為新一代iPad殺手喇！<br><br>記者：許福合<br>攝影：陳盛臣
</p><p>手感輕多工強</p><p>剛從巴西回來嘅陳豪，就率先試玩過PlayBook，就話在飛機上全靠佢消磨時間，而PlayBook賣點之一係輕巧，7吋屏幕Tablet，攜帶又真係幾方便，與9.7吋iPad2重601g（Wi-Fi）相比，PlayBook只要425g，輕便性的確佔有優勢，而且厚度不到10mm，拿上手無論外形到手感都相當好。唯一用家可能會較擔心嘅係操作系統，PlayBook使用BlackBerry自己設計嘅QNX系統，有極強多工能力外，同時更支援時下主要電腦技術，包括iPad缺少嘅Flash之外，POSIX、OpenGL、HTML5應用上亦無問題。現場試玩，3D遊戲不止順暢，配合多工系統玩到一半轉去檢查電郵，再上完網回來繼續玩，過程始終順暢！</p><p>專用facebook聯誼</p><p>PlayBook即使在播放高清影片時，轉換其他Apps，影片仍然可以流暢播放，高效能亦與使用1GHz雙核處理器有關，加上內存高達1GBRAM，同時間開多個Apps都更加輕鬆。當玩遊戲時，同時間播放音樂、下載檔案同時進行，過程都可在桌面上睇得一清二楚。Apps數量暫時有超過3,000個，當中有PlayBook專用facebookApp，特點係在高清電視分享fb上高清影片及相片，亦可Tag人及說讚，fb功能有齊晒。另一個Scrapbook亦好有趣，可以利用相片、方塊、動物圖案等，組合出各種各樣圖片，再與朋友分享。</p><p>試用<br>facebook</p><p>專為PlayBook優化，可以Add、Tag人及說讚，亦支援上傳相片及fbChat，功能齊全。</p><p>Scrapbook</p><p>支援Multi-Touch，能利用相片、Wallpaper及內置動物圖案組合成圖片，與朋友分享。</p><p>NeedforSpeedUndercover</p><p>賽車遊戲NeedforSpeedUndercover，直接將PlayBook當作軚盤，還可經HDMI輸出遊戲畫面。</p><p>Profile</p><p>屏幕：7吋1,024×600WSVGA<br>處理器：1GHz雙核處理器<br>記憶體：1GBRAM<br>操作系統：QNX<br>鏡頭：500萬像素（後置）、300萬像素（前置）<br>功能：GPS、1080PHDMI輸出、方向感應器、六軸動能感應器、電子指南針<br>體積：130×194×10mm<br>重量：425g<br>查詢：1010（29881010）</p></body></html>