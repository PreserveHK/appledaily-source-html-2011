<html><header><meta charset="utf-8"><title>趣趣地：哥帥成西國冧女王</title></header><body><h1>趣趣地：哥帥成西國冧女王</h1><p>巴塞隆拿教練哥迪奧拿（圖），言行舉止典雅又man，冧死女一啲都唔出奇。而一本西班牙雜誌最近做咗個調查，要西班牙女性選出佢哋嘅最愛。哥迪奧拿理所當然咁做咗第一，場上一身西裝官仔骨骨，又勁重文人氣質；帶巴塞又成功到咁，女士們見到佢唔神魂癲倒就奇啦。不過以前曾經傳過哥迪奧拿「基的疑惑」，咁受女士歡迎，哥帥可能都冇乜感覺喎。</p></body></html>