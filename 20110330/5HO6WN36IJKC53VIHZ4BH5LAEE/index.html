<html><header><meta charset="utf-8"><title>隔牆有耳：防掟嘢立會紅牌權擴大 - 李八方</title></header><body><h1>隔牆有耳：防掟嘢立會紅牌權擴大 - 李八方</h1><p>掟完膠樽再撒陰司紙，政府高官就算冇被掟中都嚇到腳震，最終要由政務司司長唐唐出信，要求立法會執行「家法」。高官施壓，立法會議事規則委員會噚日開會討論點樣回應未來特首嘅要求，結果泛民與建制派罕有立場一致，就擴大「紅牌出場」適用範圍達成共識。委員會同意將目前只有大會主席有權要求行為不檢議員離場嘅權力，擴大至所有小組委員會主席，換言之身為小組主席嘅議員都可以指令同僚「今天不許再回來」。議事規則委員會主席譚耀宗稍後會就此在立法會大會提出修改議事規則，相信會獲得通過。<br>噚日亦有討論應否限制議員帶示威物品開會，鼠王芬更提出要懲罰多次違反規嘅議員，但兩大陣營各持己見，決定交立法會秘書處研究。</p></body></html>