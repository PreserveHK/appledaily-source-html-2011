<html><header><meta charset="utf-8"><title>蘋果直擊$2500一年任做誘落叠</title></header><body><h1>蘋果直擊<br>$2500一年任做誘落叠</h1><p>纖之美醫學美療中心共有四間分店，分別位於銅鑼灣、灣仔、尖沙嘴和金鐘，每間分店面積逾千呎，具相當規模。該店職員向扮顧客的記者聲稱，「所有你諗到嘅美容服務我哋都有，而做彩光脫毛，我哋喺行內係最專業。」<br>記者以顧客身份到Carol曾光顧的尖沙嘴分店，查詢彩光脫毛療程，但店面空無一人，遂按鈴查探。不久，一名年輕女職員從店內一間房間出來接待，並邀請記者到一間細小的房間內，向記者講解彩光脫毛的詳情。</p><p>稱一次見效　初拒參觀</p><p>「我哋畀個新客推廣你做，$2,500一年任做，不過一個月做一次就ok，而且做完第一次（彩光脫毛）已經見效。」記者表示想參觀彩光儀器和中心的環境，最初職員以「有好多客做緊機」為由婉拒。<br>不過當記者與她混熟後，她又突然表示可以讓記者視察中心的房間環境。記者於美容中心巡視一周後，發現「入面冇乜客」，遂以趕時間為由離開。<br>其後，記者再到旗下的銅鑼灣分店，再次查詢彩光脫毛的詳細。這次接待記者的女職員，則以「舊客優惠價」吸引記者，「見你咁有心，我就畀個舊客介紹價，$2,500全年任做，其他客都無o架」，更落足嘴頭表示，「見我哋咁有緣，今日先開呢個價畀你，聽日就無o架啦。」但其實此價錢，與另一分店女職員開的「新客價」一模一樣。</p></body></html>