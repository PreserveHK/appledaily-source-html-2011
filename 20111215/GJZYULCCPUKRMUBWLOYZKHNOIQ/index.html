<html><header><meta charset="utf-8"><title>主持ATV速配節目陳啟泰：擺明係抄</title></header><body><h1>主持ATV速配節目<br>陳啟泰：擺明係抄</h1><p>陳啟泰及甄詠珊齊齊擔任亞視新速配節目《撻著》的主持，雖然陳啟泰表示沒想過現代的女性這樣主動，但他與甄詠珊也異口同聲表示，成功速配到一對男女的時候，成功感大過自己拍拖。至於這類節目在內地和台灣都有，怕不怕被指抄襲，陳啟泰坦言同類節目早已在歐美流行：「冇得話邊個抄邊個」。</p><p>現今人們的接受態度日高，速配節目近年無論在內地、台灣甚至歐美也越來越多，而且每每也有不俗收視。早前亞視製作了《撻著》，找來陳啟泰及甄詠珊任主持，二人日前接受訪問時，談到會否怕被指抄襲其他地方的同類節目，陳啟泰笑言：「唔擔心，係擺明抄。其實呢類型節目30、40年代歐美已經有啦，所以都冇得話邊個抄邊個。」</p><p>女性夠坦白</p><p>節目經已播出，而且成功速配了不少男女，陳啟泰坦言每當有成功例子，自己會開心，可是若未能有合適配對時，便會失望，甚至把責任攬上身，會覺得自己做得未夠好。他又指現今女性，尤其是內地的若遇到合適對象會非常主動，他說：「呢一代女性坦白咗好多，佢哋會好直接咁講想同心儀對象發展，但個感覺一啲都唔核突。」</p><p>不時搞飯局</p><p>陳啟泰又提醒眾參加者盡量以輕鬆的心態投入節目：「其實成功速配之後，係好似識咗個朋友咁，唔係一定要拍拖或者做啲乜㗎。」甄詠珊坦言自己有一鋪媒人癮，不時也會安排一些tableforsix的飯局給身邊的單身朋友，更笑言遲些可做專業媒人婆：「有時見到佢哋發展到拍拖甚至結埋婚，真係開心過自己有拖拍。」<br>採訪：文國駿<br>攝影：陳志嵐<br>場地提供：皇家太平洋酒店<br>甄詠珊髮型：JobbyofhairR</p></body></html>