<html><header><meta charset="utf-8"><title>趣趣地：小馬兵冇咗超貴冠軍指環</title></header><body><h1>趣趣地：小馬兵冇咗超貴冠軍指環</h1><p>小馬上季贏總冠軍，班主古賓（圖）本來想送球員特別大禮，不過知道佢哋想要冠軍指環之後，就決定由佢哋自己設計。而古賓禮拜三接受電台訪問時，話班球員想要一隻值20萬美元（約150萬港元）嘅指環，不過因為聯盟規定上限唔可以過15萬，最後惟有告吹。</p></body></html>