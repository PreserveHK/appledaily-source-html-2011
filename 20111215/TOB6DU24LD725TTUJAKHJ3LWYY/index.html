<html><header><meta charset="utf-8"><title>佘詩曼嘆父母輩難明《天與地》</title></header><body><h1>佘詩曼嘆父母輩難明《天與地》</h1><p>佘詩曼、陳豪、林保怡和黃德斌等人主演的劇集《天與地》冰封兩年，最近終有機會播出見天日，雖然播出前有不少觀眾熱切期待，可惜播映後收視未如理想，佘詩曼日前在電視城接受訪問時，談到收視差強人意，她坦言是預期中的成績：「我睇劇本嗰陣預咗爸爸媽媽級嘅觀眾唔會鍾意睇，呢套劇係比較難明，我相信年輕人會鍾意多啲，包括我自己。」</p><p>撐胡杏兒努力</p><p>坊間盛傳劇集播映一推再推，除了與人吃人這題材敏感外，還有因為林保怡和佘詩曼相繼離巢有關，對此阿佘說：「冇問過公司，都唔知問邊個，呢啲我哋管唔到，不過公司安排幾時播一定有佢原因。」阿佘亦認為跟公司轉換合作關係無關。有人認為如果此劇可參與台慶頒獎禮，阿佘有機會成為視后，阿佘笑說：「真係冇留意，杏兒好努力，佢得獎我真係戥佢開心。」<br>採訪、攝影：何慧斯</p></body></html>