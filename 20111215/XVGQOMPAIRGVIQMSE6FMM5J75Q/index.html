<html><header><meta charset="utf-8"><title>黃婉曼跟男友返歸「滋潤吓嘛」</title></header><body><h1>黃婉曼跟男友返歸「滋潤吓嘛」</h1><p>34F暴乳天氣女神黃婉曼與貌似林峯的四眼會計師男友感情要好，大前晚二人在低溫下拍拖嘆日本燒肉。黃婉曼如貼身膏藥黐實男友，飯後更隨男友回家，但卻否認過夜，她表示未結婚抗拒同居，當晚飯後只是到男友家喝伯母的滋潤靚湯。</p><p>天氣女神黃婉曼今年初被爆跟有米會計師男友、貌似林峯的F君相戀，她不時把男友掛在嘴邊。</p><p>蹺實男友取暖</p><p>黃婉曼不用開工便做小鳥依人，享受拍拖甜蜜。他們大前晚便到旺角上樓餐廳嘆日本燒肉，當晚天氣急降至攝氏11度，黃婉曼身穿白色羽絨加棗紅色冷頸巾，盡掩34F勁爆上圍，四眼林峯則一身黑褸黑褲黑頸巾，兩人各自挽着紙袋上餐廳撐枱腳。<br>黃婉曼與男友在燒肉店食足兩粒鐘才離開，落樓後面對街頭寒風，她自然地蹺實男友取暖，兩人一直有講有笑，甜蜜之情盡現。當他們步出大廈便跳上的士，直駛男友在九龍塘又一村花園寓所，落車後，二人十指緊扣步入大廈，四眼林峯俯身逗女友。</p><p>稱飲伯母靚湯</p><p>黃婉曼表現警覺，頻頻轉身視察，她進入大廈時更主動向看更打招呼，看來她已是常客。直至深宵，未見黃婉曼返回嘉亨灣寓所，看來她早有準備在男友家留宿，從他們過半同居生活看來，相信兩人已好事近。<br>記者昨日致電黃婉曼，對於被發現當晚在男友家過夜，她否認說：「我當晚有走㗎，不過因為佢媽咪留咗湯畀我，所以我哋咪返去飲囉，咁冬天要滋潤吓嘛！我覺得未結婚就唔贊成同居。」<br>黃婉曼和男友感情穩定，可有考慮結婚？她說：「佢未求婚，但暗示過，要做好多準備，我唔會閃婚，明年都未嫁住，畀心機做嘢先。」<br>採訪、攝影：楊浩賢、黃曉程</p></body></html>