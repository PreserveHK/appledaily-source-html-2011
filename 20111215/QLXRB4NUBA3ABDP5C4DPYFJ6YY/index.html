<html><header><meta charset="utf-8"><title>開心飛起2：宣示保育主權　舊日築迹</title></header><body><h1>開心飛起2：宣示保育主權　舊日築迹</h1><p>香港與新加坡同樣是英國殖民地，為甚麼一個讓遺蹟發霉無人理，另一個則能穿鑿附會將聖淘沙軍營改造再改造，變身酒店辦公室博物館？仲要吸引大班外地客專程飛來睇古蹟，就算收費貴一貴都乖乖「科水」，呢班客就算特區政府起多十個八個老鼠海馬公園都吸引唔到！</p><p>英軍營　變身8字風水陣<br><br>聖淘沙只有名勝世界？</p><p>名勝世界及環球影城係人都知，但聖淘沙本是新加坡軍事基地就連當地人都唔知！坐落新加坡最南端的聖淘沙島（原名絕後島），因緊握馬六甲海峽要塞，英軍早於1880年已開始在修築軍事基地及興建多座炮台守衞運煤航道，當時的指揮總部及軍營正是今日聖淘沙旅遊中心所在。<br>至於軍官又點會與士兵同住？所以總部附近有不少軍官宿舍及辦公室，新加坡獨立後這批建築仍作軍事用途，後來因島上發展而荒廢。但從2000年起當局睇好文化旅遊，故主動開始修復這批舊建築，所以才有今日見到的古蹟酒店及歷史博物館，唔似香港通通淪為垃圾房及公廁！</p><p>百年軍營翻身度假村</p><p>唔似香港那些古蹟改到不倫不類，距離原BlakangMati軍營約10分鐘路程的CapellaSingapore，最搶眼的莫過於兩棟逾130年的TanahMerah，白色圓柱牆身、紅磚屋頂、半露天走廊及露台等，通通告訴你它是英軍軍官的辦公室及節慶場地。酒店幾乎無對TanahMerah作任何改動，擔任設計的Foster+Partners在建築物兩旁加建弧形新翼，連結一起後就像「8」字，用上弧形結構後，符合東方風水佈局。因此自09年開業至今，因其前臨南中國海自成一隅，除內地人成主要顧客群，甚至吸引本地人周末周日前來度假。</p><p>孫燕姿結婚住總統房</p><p>Capella只得112間客房，其中兩間由英軍住宅改裝而成的總統套房，有齊英式傳統建築風格如樓底高、窗戶多，室內佈置跟足當年，羅馬床與百葉窗均充滿當年特色。每間房間都有專屬的私人管家替你打點一切，更可到主樓的TheKnolls品嚐傳統英式下午茶，一件件甜點堆放在層架上，味道還參考當年的英式餐廳，仲要好食到CNNGo.com都撰文推薦。嘆完再試東南亞首間AurigaSpa，有按摩池有噴泉有私人花園，最啱紳士淑女。</p><p>CapellaSingapore</p><p>地址：1TheKnolls,SentosaIsland<br>電話：（65）63778888<br>房價：園景房每晚由約$4,813起<br>網址： http://www.capellasingapore.com </p></body></html>