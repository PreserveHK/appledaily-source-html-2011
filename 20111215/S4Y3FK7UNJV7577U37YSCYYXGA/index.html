<html><header><meta charset="utf-8"><title>亞洲先生泳褲晒雄風CaraG.胸襲超級震波男</title></header><body><h1>亞洲先生泳褲晒雄風<br>CaraG.胸襲超級震波男</h1><p>16位來自亞洲各地的《2012亞洲先生競選》參加者，於周日舉行決賽前，先以泳裝亮相見女評判，並即場由參賽者票選「最具攻擊性超級男」，在勁騷身材又擺chok樣連串指定動作下，結果由擁有42寸半胸肌兼曉震波的7號陳景國獲選，頒獎時連靚女名模CaraG.也忍不住出手摸一摸這位震波呂良偉個胸。</p><p>昨日《2012亞洲先生競選》16位參賽者在大埔亞視總台以泳裝會見郭秀雲、名模CaraG.及2010年亞姐冠軍王欣三位評判，並即場由參賽者互相投票選出心目中的「最具攻擊性超級男」，結果由身形最健碩、有翻版呂良偉之稱的7號陳景國勝出，頒獎時，CaraG.多次出手胸襲陳景國，繼而興奮大笑，對巨胸肌肉男情有獨鍾。</p><p>寄語保持笑容</p><p>CaraG.事後解釋是為參賽者緩和緊張心情：「我想感受吓佢咁好嘅身材，見佢好緊張，所以同佢玩吓，我男朋友都有玩健身，我都成日搣佢，試過放隻手喺佢個胸下面做托胸動作，佢會好嬲。」她又寄語參賽者要保持多點笑容。<br>16位參賽者以泳裝亮相，表現亦算淡定，大部份都操得好身形，只有幾位略為遜色，但過於專注騷身材，變得似健美先生比拼，的確擁有巨胸身形男士出場時，台下反應最為激烈，而率先得了一獎的陳景國出台時，CaraG.更用手機影相。<br>郭秀雲沒CaraG.般狂野，她說：「眼看手勿動，有個仲細過我個仔幾年，好似同學仔走出嚟，唔會諗咗去邊。」雖然她身為評判，但卻嚴禁自己兒子參賽：「我會殺咗佢，有書唔讀搞埋啲咁嘅嘢，佢讀完書想點都得。」</p><p>靚女撫摸嗌爽</p><p>對被CaraG.摸胸的感覺，陳景國輕佻地說：「幾爽，平時都有好多女仔想摸我，不過我會迴避，今次呢個係靚女就算啦！」他表示一雙巨胸花了十幾年才練成，自評身形有90分，勁敵是15號陳冠寧，他評論對方說：「身材就唔算係出色，但反應快，智慧比其他選手好。」<br>採訪：魯萍<br>攝影：林德雄</p></body></html>