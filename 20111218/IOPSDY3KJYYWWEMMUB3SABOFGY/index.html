<html><header><meta charset="utf-8"><title>君如有力阻浩民抽水</title></header><body><h1>君如有力阻浩民抽水</h1><p>吳君如昨為甘國亮主持的《亞視百人》節目做嘉賓，問君如亮相亞視，可擔心得罪無綫？她冇有怕說：「冇簽合約，我都需要去唔同媒體宣傳，家無綫轉咗風格啦，變咗七叔七嬸。」</p><p>同陳妍希合作</p><p>君如透露稍後會接拍新戲：「會同陳妍希、言承旭、鄭元暢呢啲靚人合作，我做歌姬，都覺得自己靚咗。」問君如知否陳浩民早前在橫店涉非禮陳嘉桓？她說：「我當時都喺橫店，如果我在場就唔會發生呢啲事，但事件完咗唔好講太多。」另外，獲戚其義視為恩師的甘國亮，坦言沒看阿戚監製的《天與地》，他說：「佢係個有心做嘢嘅人，會鼓勵佢。」君如插嘴說：「我阿媽都冇睇，可能啱後生仔多啲。」<br>採訪、攝影：張俊銘</p></body></html>