<html><header><meta charset="utf-8"><title>女戶主情傷離家美孚單位塵封27年</title></header><body><h1>女戶主情傷離家<br>美孚單位塵封27年</h1><p>【本報訊】美孚新邨一個塵封了27年的單位，揭出一名遺失身份婆婆的悲慘一生。曾經生活豐足的少奶奶，七十年代經歷被丈夫拋棄、遇人不淑被騙盡積蓄，再逢父死伴屍，導致精神失常。她八十年代回鄉投靠親人，輾轉散失證件，只剩一張陳年身份證副本。親戚擔心婆婆百年歸老無處下葬，向入境處求助，處方要求親友找尋婆婆曾居港七年的證據，親友在《蘋果》記者協助下進入婆婆美孚舊居，時間一下子回到1984年。記者：邱錦綉、黃江奇</p><p>她的名字陳麗芬，83歲，現居於佛山市順德區倫敦頤老園。記者探望時，陳婆婆坐在輪椅上，頭部抬起不夠五秒便垂下，問她任何問題都像聽不見。</p><p>親人：想幫佢攞返個身份</p><p>「佢成日坐喺度瞓，唔肯瞓床，搞到條頸有事。上年仲行到，但家行唔到，身體差咗好多，我怕佢捱唔到好耐」，姨甥翁炳華說：「佢喺內地冇戶籍，入老人院都要我用好多人事關係，捐好多錢先搞到。假如佢百年歸老，冇證件點向政府申請火化？我哋家最想幫佢攞返個身份。」<br>翁說，姨母七十年代曾申請他到港居住，故寄了一張身份證影印本和美孚的屋契副本給他辦手續，但申請不獲批，這些副本便成為姨母身份的僅有憑證。他到港找入境處，職員說陳婆婆只有俗稱「曲奇餅」的舊式身份證副本，年代太久遠，只能證明她曾是香港居民，卻不能證明她是永久性居民，要親人提供她居港七年的證據。<br>「佢喺香港冇晒親戚，美孚層樓因為冇交管理費，俾管理處封咗好多年，我哋都唔知喺邊度搵證據！」翁在無計可施下向本報求助。<br>陳婆婆的妹妹陳秀娟憶述，父親有學識，曾在港做會計，1952年其姊到港跟父親團聚。73年，胞姊結婚，婚後有車有樓，生活富泰。「佢老公大佢十幾年，係有錢人，又送車又送樓，嗰時家姐成日滙錢返嚟畀我哋」。後來姐夫有外遇，其姊大受打擊，精神開始紊亂，77年離婚，拿着四、五萬元贍養費獨自生活，卻遇人不淑，一兩年間遭人騙清光。那個年頭，四、五萬元已夠買一個美孚單位。</p><p>舊居尋回曾居港七年證據</p><p>「佢俾人呃晒啲錢，好潦倒，倒返轉問我哋借錢」。79年，陳父搬到美孚同住，沒多久病死在屋內。「爸爸死咗兩日，家姐仲繼續餵粥俾佢食。我叫佢返鄉下一齊住，反正我啲仔搵到食」。不過陳婆婆沒即時回鄉，直至84年她才回佛山出席姨甥喜宴，便沒再回港。<br>「佢返嚟同阿媽住，可能俾人呃過唔信人，所以重要嘢放晒喺兩袋紅白藍膠袋裏面，去到邊都帶住。後來兩袋嘢唔見咗，佢啲證件都唔見晒」。陳秀娟說母親過身後，姐姐情況漸差，自理能力盡失。<br>在記者協助下，美孚管理處答應讓家人進入陳婆婆塵封了27年的舊居尋找居港證據。職員撬開木板，發現鐵閘曾被撬開，原來91年屋內廁所爆渠漏水，消防曾破門入內查看。幸運地，屋內狀況仍保持着1984年的狀況，親人找回大量水電費單、差餉和管理費單，還有陳婆婆多本銀行存摺，足以證明她曾居港最少七年。記者已將有關資料轉交入境處，發言人表示他們會盡快跟進，還陳婆婆一個「身份」。</p></body></html>