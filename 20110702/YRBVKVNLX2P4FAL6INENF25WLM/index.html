<html><header><meta charset="utf-8"><title>花絮：英國莊家先贏一仗</title></header><body><h1>花絮：英國莊家先贏一仗</h1><p>拿度最終贏咗梅禮打入溫網賽男單決賽，對於英國博彩公司莊家嚟講，呢個算係天大喜訊，因為如果梅禮打贏拿度，佢哋估計最少要賠成500萬鎊（約6,000萬港元），但家大熱嘅拿度出線，相對地賠少好多。雖然梅禮喺英國網球天王，但英國博彩公司都冇面畀，估計佢出年奪溫網冠軍賠率只係得9倍，而2014年之前攞唔到大滿貫冠軍更加熱到爆。</p></body></html>