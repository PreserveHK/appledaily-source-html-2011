<html><header><meta charset="utf-8"><title>趣趣地：盧卡斯牧場物語</title></header><body><h1>趣趣地：盧卡斯牧場物語</h1><p>英超球星放暑假，多數去西班牙馬貝拉或者美國拉斯維加斯，同女伴或其他囡囡齊齊同陽光玩遊戲，但係，利物浦嘅巴西國腳中場盧卡斯（圖）就反璞歸真，早排佢趁美洲國家盃未開波，返去自己喺巴西嘅牧場扮「飄零牧牛仔」，同成群牛羊度過咗一個快樂嘅夏天。巴西會喺聽日出場，同委內瑞拉進行首場分組賽，唔知盧卡斯喺大自然叉完電之後，會唔會零舍醒神呢？</p></body></html>