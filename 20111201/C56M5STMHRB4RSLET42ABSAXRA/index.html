<html><header><meta charset="utf-8"><title>老竇男友撐開騷欣宜忍淚：唱畀媽咪聽</title></header><body><h1>老竇男友撐開騷<br>欣宜忍淚：唱畀媽咪聽</h1><p>鄭欣宜前晚在九展舉行音樂會，父親鄭少秋、男友MarkRyan等現身支持，欣宜在台上變成大喊包，前後喊足三次，當獻唱《有故事的人》給過世三年多的母親沈殿霞時，欣宜即強忍淚水唱畢全曲，場面感人。</p><p>現年24歲的鄭欣宜前晚在九龍灣國際展貿中心舉行「NewayMusicLiveX鄭欣宜」音樂會，其父鄭少秋（秋官）與女兒鄭詠恩、男友MarkRyan、陳茵媺、蔡一傑、張玉珊和樂易玲等都紛紛現身支持，秋官和Mark見面互打招呼，Mark更在現場招呼朋友。</p><p>變身大喊包</p><p>欣宜前晚在音樂會上變成大喊包，全晚演出先後喊足三次，她在台上先感觸發言說：「今年出咗兩張專輯，開始自己拍劇，識咗值得欣賞嘅前輩及同事，令我有進步空間，呢幾年好多人講我好堅強、好勇敢。」說畢即忍不住落淚。</p><p>老竇畀88分</p><p>之後，欣宜自言十分喜歡唱歌，亦十分感激有這麼多人支持，她坦言要多謝一位很重要的人，因為她一直支持自己，她說：「我家收起眼淚，唱呢首歌畀我媽咪聽，《有故事的人》。」<br>完騷後，欣宜接受訪問時就死撐只喊了兩次，亦承認強忍眼淚。提到秋官和鄭詠恩捧場，欣宜坦言與鄭詠恩較熟，她說：「另外一個妹妹年紀相差多啲，冇咁熟，佢又考緊試嚟唔到，呢個妹妹好怕醜。」而欣宜就無意定目標在紅館開騷，因為她覺得要出四張專輯才可以在紅館開騷。<br>此外，秋官欣賞愛女欣宜演出後就給予88分，並覺得欣宜尚有進步空間。<br>採訪：胡比　攝影：陳順禎</p></body></html>