<html><header><meta charset="utf-8"><title>聲價十倍添好運IFC開分店</title></header><body><h1>聲價十倍<br>添好運IFC開分店</h1><p>食肆摘星聲價十倍。兩間分店均獲一星的添好運點心專門店，店憑星貴，最近更升呢到中環IFC開分店，店面較舊舖光鮮得多，原意專攻午市中環上班族，怎料老饕聞風而至，連晚市也客似雲來。</p><p>星星助增廣見識</p><p>添好運的旺角及深水埗店，分別在09年及去年尾成為米芝蓮一星食肆，店主兼主廚麥桂培說，「我哋呢啲細舖，如果唔係咁點會咁多人識吖。」兩店幾乎日日座無虛設，他說不少食客專程由港島過來，「所以咪諗住喺港島開一間囉。」由擠逼小店，幾級跳到高級食府臨立的IFC，他透露是獲港鐵邀請，「話我哋好出名喎。」<br>「嗰度係IFC最偏僻嘅位。」培哥說，10月開業的新店在機鐵站下層，人流較少，原意希望可吸引上班族，「諗住淨係做午市。」廟不在大，有神則靈，怎料連晚市也十分旺場，他說因應接不暇，決定提早至8時半關門。<br>他說星星也讓他增廣見識，「估唔到有啲名人會主動同我傾偈。」成也星星，敗也星星，他也擔心遭奪星，「從冇到有梗開心，但從有到冇，肯定雙倍難受。」<br>《蘋果》記者</p></body></html>