<html><header><meta charset="utf-8"><title>掃背解鎖　Lock實私影</title></header><body><h1>掃背解鎖　Lock實私影</h1><p>唔見手機事小，洩漏資料事大！一般電話用嘅4位數字密碼，話長唔長，但論及保密程度，就肯定唔及今期新返呢款docomoT-01D。佢唔單止有罕見嘅掃背式指紋認證，保密範圍更擴展到電話簿、私人靚相甚至隱密影片，唔怕有朝一日遺忘手機，跟手變成YouTube主角！<br><br>記者：陳國輝<br>攝影：伍慶泉<br>Model：Coco@GME</p><p>4.3吋芒技壓GSII</p><p>選出靚芒人氣手機，睇怕Galaxy系列唔係一哥就係老二，當中GSII更被一班忠實粉絲攬住唔放！但比較過規格，你會發現原來T-01D嘅硬件仲勁，兩者同為4.3吋芒之下，GSII屏幕解像度為480×800，然而T-01D就達到720×1,280！當然，驟眼睇細緻程度未必咁明顯，但以同一張相做比較，你會覺得兩者差別好大，例如GSII線條好硬淨，顏色也特別濃，相反，T-01D帶少許鬆濛感覺，而且色彩偏暖，有人覺得前者睇落更搶眼醒神，也有人認為後者色調自然，影人像最啱，究竟邊樣優勝？因人而異吧！</p><p>指紋鎖死電話簿</p><p>據講T-01D由Fujitsu代工，故此留低另一品牌足迹，最明顯莫過於背部嘅指紋認證功能，以往呢類Fingerprint多出現於傳統摺機，今次喺輕觸屏手機上玩到，肯定少見！更實際係呢項功能唔止可以開啟屏保，連收藏最多私隱嘅地方，例如電話簿，照片、影片等多媒體檔案，也可一併用指紋鎖死，夠晒保密。</p><p>FishEye試影：</p><p>成幅相扭曲為弧形，效果幾Funny，至於鍾唔鍾意兩旁留低嘅「裁剩」黑邊，咁就見仁見智喇。</p><p>BodySnap</p><p>docomoT-01D</p><p>系統：Android2.3<br>處理器：雙核OMAP44301.2GHz<br>記憶體：4GBROM/1GBRAM<br>屏幕：4.3吋HDTFT芒<br>鏡頭：1,300萬像素相機<br>體積：129×64×8.8mm<br>重量：約120g<br>查詢：三禾電氣（23740618）</p></body></html>