<html><header><meta charset="utf-8"><title>馮仁昭四圍超：陳法拉大馬捧獎好兆頭 - 馮仁昭</title></header><body><h1>馮仁昭四圍超：陳法拉大馬捧獎好兆頭 - 馮仁昭</h1><p>鄭嘉穎同胡杏兒前晚喺大馬「Astro我的最愛頒獎典禮」奪視帝視后，陳法拉同謝天華憑《潛行狙擊》得到我的最愛電視螢幕情侶，噚日法拉喺金鐘出席活動，佢話要拍劇所以唔可以親身攞獎，惟有期待下周一無綫頒獎禮，睇吓有冇機會上台領獎。講到如果做咗大馬視帝視后，喺無綫得獎嘅機會較少，法拉話唔認同呢個講法。</p></body></html>