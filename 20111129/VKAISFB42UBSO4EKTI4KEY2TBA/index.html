<html><header><meta charset="utf-8"><title>Game道：《星矢》新生聖衣繼續吸金</title></header><body><h1>Game道：《星矢》新生聖衣繼續吸金</h1><p>近排PS3人氣Game《聖鬥士星矢戰紀》，限定版大炒特炒，最高峯曾貼近$2,000大洋，估唔到Game舖吸完金，又輪到廠商出手。Bandai今日開始，提供下載首個服裝包DLC，內容為新生青銅聖衣，令五子打打吓十二宮都有新衫換，而且過場動畫會Match番換埋新裝，等大家玩得更投入，不過會唔會跟番原著勁揪啲，就真係玩過先知喇。</p></body></html>