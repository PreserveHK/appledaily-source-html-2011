<html><header><meta charset="utf-8"><title>唐英年忽然現身遊戲展</title></header><body><h1>唐英年忽然現身遊戲展</h1><p>【本報訊】唐英年昨突提早近5小時現身亞洲遊戲展，令參展商大失預算，場內以唐英年等政治人物作箭靶，供市民射豆槍洩忿的攤位負責人，未能成功爭取他前來試玩，十分失望。唐英年最終只參觀預先選定的攤位，期間在「唔幫襯地產商的聖誕」攤位內，聲稱支持中小企，但堅拒購買受貴租壓迫的小店出產的綉花鞋，結果他買了年曆及布袋便匆匆離去。</p><p>提早近五小時到場</p><p>該射槍遊戲攤位負責人區先生表示，本想趁唐英年參觀時邀他試玩，但原定昨午4時才現身的唐英年，昨晨約11時突通知大會15分鐘後到場，事出突然，區先生未能走近唐英年，「諗住佢嚟參與吓，了解年輕人想法，但只係好遠見到佢，叫唔到佢過嚟」。<br>唐英年入場後參觀了五個攤位，其中「唔幫襯地產商的聖誕」攤位負責人龐一鳴稱，唐英年只以笑迴避地產霸權問題，參觀猶如做騷，「預咗三件產品畀佢，其中嗰對綉花鞋，我話整鞋間舖因租貴被迫遷多次，就嚟捱唔住，佢話好支持中小企㗎，但係屋企冇人着，唔肯買」。<br>唐英年只逗留約半小時便轉到尖沙嘴港威商場出席聖誕活動，欣賞小朋友唱詩歌，此活動由其好友鄭慕智擔任主席的兒童發展配對基金主辦。<br>據了解，梁振英亦有被邀參觀遊戲展，但因事忙婉拒，另一特首參選人馮檢基今早會到場。</p></body></html>