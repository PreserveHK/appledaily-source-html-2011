<html><header><meta charset="utf-8"><title>龍女：俾人Like會好開心</title></header><body><h1>龍女：俾人Like會好開心</h1><p>【本報訊】「港女自拍十式」令人哭笑不得，亦標籤了愛自拍的便是「港女」，喜歡攝影、現為攝影器材產品市務經理的Coan為港女大平反，認為「女仔扮靚後都希望影相將來睇番」。<br>跟不少愛拍攝影的龍女一樣，Coan有DC也有單鏡反光相機，假日會去離島郊遊攝影，亦不時義務替朋友拍攝婚紗照。Coan愛將作品上載Facebook，「俾人Like都會好開心，又想俾朋友知去咗邊度玩」。不過她表示，相簿只限生活照、旅行照及少量自拍相。<br>她表示，曾將自拍照放上Xanga，結果被盜用，「朋友話畀我知在交友網見到我嘅相，令我好驚」。她學精了，「放得上網會預咗俾人睇到，親密照、拍拖相，我完全唔擺」。不過，愛自拍的她也會以iPhone自娛，「因為有很多App可以執相，最愛用Instagram、LemeLeme影」。她認為除了高炒，只要有技巧，低炒都可以有瘦臉效果，「要稍為垂低頭，或者影側面」。</p></body></html>