<html><header><meta charset="utf-8"><title>關仁隱事：「香香」K場擊退情敵 - 關仁</title></header><body><h1>關仁隱事：「香香」K場擊退情敵 - 關仁</h1><p>國產大乳牛「香香」係一好進取嘅女生，佢先用男友「搶基」嘅知名度打入香港巿場，跟住就陸續用自己嘅正印女友地位將男友身邊嘅緋聞女友逐一踢走，香香係一個大女人，男友嘅嘢必每事問。<br>香香份人好霸道，佢真係完完全全一個管家婆，乜都管得一大餐，除咗管佢嘅密碼，關仁早聽聞香香啱啱同搶基撻着時，佢知道搶基身邊有女伴，專登嚟香港踢竇，佢喺卡拉OK見到情敵同搶基卿卿我我，當然睇到火遮眼，立即發難同情敵開波，香香一輪機關槍鬧到情敵喊咁口，結果現場搞到好僵吓，最後香香當然成功箍實搶基，不過佢為怕男友花弗，雖然隔岸都要check到實。關仁覺得咁大女人兼野蠻嘅女友，唔要就算，搶基咁好條件，要女肯定大排長龍。<br>撰文：關仁</p></body></html>