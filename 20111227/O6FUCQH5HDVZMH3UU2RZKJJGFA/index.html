<html><header><meta charset="utf-8"><title>蘋機會：揸《蘋果》執分體Tab　狠劈$1,300</title></header><body><h1>蘋機會：揸《蘋果》執分體Tab　狠劈$1,300</h1><p>今日開始，一連七日喺深水埗及灣仔等腦場舉辦嘅「冬日電腦節」又嚟喇！除咗USB手指、電腦喇叭等例牌筍貨，鍾意又輕、又細、又纖薄嘅筆電的話，呢部分體式AcerIconiaTabW501肯定啱你，只要你揸住份《蘋果》到現場購買，即時劈價$1,300，勁着數！<br><br>記者：陳國輝<br>攝影：蔡家輝<br>Model：Vanessa@Zmodel</p><p>W501篤芒兼玩3G</p><p>Samsung最新款嘅分體筆電Series7SlatePC，確實細部兼規格強勁，弊在開價成萬六蚊，不如考慮售價只係佢三分之一嘅AcerIconiaTabW501啦！平時喺屋企，你可以駁埋鍵盤打Email；出到街，又可以拆個芒出嚟獨立使用，呢塊10.1吋輕觸芒接近iPad咁闊，同樣玩到虛擬鍵盤以及多點觸控。更值得一讚係，W501支援3G上網，喺機側插張SIM卡，就能夠隨街上網，不求Wi-Fi，仲方便！<br>當然，價位差咁遠，硬件梗係無咁頂級。例如個SSD硬碟只有32GB，大概係一張高容量SD卡；其次，佢採用AMD處理器，速度可能會慢些少，但能夠在五千蚊樓下買部分體式Notebook，仲可以當Tablet咁舞，仲想點！</p><p>Profile</p><p>系統：Win7HomePremium<br>處理器：AMDDualCoreC-50<br>記憶體：2GBDDR3<br>屏幕：10.1吋輕觸芒<br>硬碟：32GBSSD</p><p>其他抵玩筆電<br>LH531E靚芒夠誘人</p><p>FujitsuLifebook採用Inteli3處理器，仲內置4GBDDR記憶體，規格唔錯，加埋14吋靚芒，搵佢煲劇當然無問題啦！</p><p>300E5A超級大胃王</p><p>Samsung300E5A粒U用到更強i5，同時仲內置獨立顯示卡並提供750GB硬碟，鍾意瘋狂抄戲同埋音樂就啱晒！</p><p>CQ43可手寫中文</p><p>CompaqCQ43呢部14吋筆電最特別係具備手寫功能，用手指喺MousePad上劃幾吓，就可輕鬆寫字。</p><p>必掃筍貨<br>iPhone外置電$229起</p><p>如果你搭車食飯都拎住佢打機、上網，驚嚿電唔使一日就打柴嘅話，不如考慮吓電腦節搞優惠嘅iPhone外置式充電池。例如AMagic就內置2,600mAh容量兼有埋電筒功能；另一款iPowerPro有高達8,000mAh電量，夠你喪玩兩日。</p><p>NB背囊激平五折</p><p>出開Notebook袋嘅BELKIN就有款CoreBackpack背囊搞特價，可放入15.6吋筆電，有藍、黑和卡其三隻顏色可以揀。</p><p>a.Audiocom（27291666）<br>黃金商場地下25、34號舖　<br><br>b.2C（27259861）<br>黃金商場地下46號舖　<br><br>c.A-Grade（21528000）<br>黃金商場地庫43B舖</p><p>電腦節資料</p><p>今年電腦節繼續弄雙胞，除了腦場版嘅「冬日電腦節」外，仲有由香港電腦商會舉辦的「香港電腦節2012」，將於星期五開賣！</p><p>冬日電腦節</p><p>日期：27/12至2/1<br>地點：黃金電腦商場、高登電腦中心、新高登電腦廣場、灣仔電腦城</p><p>香港電腦節2012</p><p>日期：30/12至2/1<br>地點：長沙灣遊樂場（長沙灣站A1出口）</p></body></html>