<html><header><meta charset="utf-8"><title>食典1：原隻清蒸專人拆蟹　三分鐘食得</title></header><body><h1>食典1：原隻清蒸專人拆蟹　三分鐘食得</h1><p>大閘蟹菜式變化多端，但始終原隻清蒸最原汁原味。知你懶，有餐廳請專人拆蟹，等三分鐘，拆好的蟹殼即時在碟子還原，擘大口就有得吃，佐以五十年紹興酒，這頓蟹宴，不用吃到手指污糟邋遢，只會吃到你舔舔脷。<br><br>記者：林佩婷　<br>攝影：周旭文、蔡家輝<br>Model：Rainbow</p><p>上海菜：蟹場直接取貨</p><p>香濃豐腴的黃澄澄蟹膏、啫喱般的軟綿口感……上海大閘蟹菜式多不勝數，想起已經口水流。不必飛到老遠，「文華廳」和上海老字號「蟹王府」合作，提供靚蟹兼帶來當地著名大閘蟹菜，主廚李文星親自到場視察過，「『蟹王府』在太湖有最大蟹場『成隆行』，是供應香港大閘蟹三大蟹場之一，今年大閘蟹當造，每隻斤両十足，這次我們帶來超過三十道大閘蟹菜，更有師傅來港烹調。」想吃原汁原味，首選原隻清蒸，「我們反轉蟹肚加紫蘇葉清蒸，這樣蟹膏才會黏實蟹殼，不會漏走蟹油。」為免客人拆蟹論盡，「蟹王府」更派三位拆蟹專家來港，在客人面前拆蟹，平均三分鐘拆好一隻，無花無假，拆開的蟹殼，還能在碟上完整地擺回蟹形，簡單蘸醋吃已一流。<br>蟹粉小籠包皮薄多汁，三七肥瘦肉加豬皮凍和蟹粉做餡，包在十八摺外皮內，鮮味無比的蟹粉混豬皮凍溶出來的肉汁，啖啖都是絕頂滋味。另一道蟹粉獅子頭，用切碎的腩肉、薑和蟹粉打成豬肉膠，浸清雞湯蒸三小時，肉球滲滿清香雞味，肉質嫩而不化，加上蟹粉，實非一個鮮字所能形容。</p><p>日拆過百斤蟹</p><p>餐廳的大閘蟹每日返貨，過百斤的蟹膏蟹肉人手即日拆，保證新鮮，美食當前，就把膽固醇與高血壓暫且拋諸腦後，來一碟清炒蟹粉吧，所謂蟹粉，並非只得蟹膏，「蟹粉還包括前腿肉和前胸肉，要用薑米和蟹油炒香。」何謂蟹油？「蟹本身有油份，蟹黃加菜油慢炒兩小時，就能煉出蟹油。」蟹粉上碟不會黏黏的，可以夾起成一梳梳，每碟起碼用十隻蟹以上，入口非常甘香。<br>蟹柳炒蘆笋也用料十足，一碟得用上數十隻蟹腳，超大堆頭，置放嫩身泰國蘆笋之上，大小比例剛剛好，味道清新。<br>意猶未盡，再來一碗蟹粉擔擔麪，湯底用雞湯、花生醬和蟹殼熬成，花生醬和蟹粉同樣味濃，麪條煙韌，索一聲吸進肚子，熱辣辣好滿足。吃大閘蟹，又怎少得薑茶和紹興酒？老薑和紅糖煮成的薑茶，絕對夠薑，喝完渾身發滾。為是次大閘蟹宴，餐廳除提供古越龍山三十五年釀造千福花雕外，還特地引入1960年釀造的古越龍山天下一絕，每支盛惠$18,800，不單止名貴，還只此一支，入口醇厚非常，盡驅大閘蟹寒凉。</p><p>文華廳（28254003）　<br>地址：中環干諾道中5號香港文華東方酒店25樓<br>大閘蟹菜式供應期：10月15至23日</p><p>四川菜：有得玩有聲出</p><p>四川菜館「雲陽閣」的總廚陳師傅，今年也搞搞新意思，做菜除色香味俱全外，還有得吃有得玩、吃到有聲出！<br>傳統川菜螞蟻上樹在他手底下，搖身一變成為蟹粉螞蟻上樹，乾炸龍口粉絲至脆身，趁熱倒蟹粉撈勻，蟹粉即時緊緊與粉絲黏在一起，吱吱作響很有氣勢，陳師傅：「很多人貪方便，只把粉絲浸水再煮，軟腍腍的，甚麼螞蟻都甩掉吧，還怎樣上樹？」另一道蟹粉高力黃金球，就把豆沙餡變成蟹粉餡，「很多人錯覺以為高力黃金球必定是甜食，其實五十年代已有鹹食如高力大蝦，只是現在沒人做吧。」如把整個黃金球浸入薑汁醋，只會影響口感，「所以我另備膠唧筒上枱，由食客親手注入高力球內，有得玩又有得吃。」清炒河蝦仁變蟹粉河蝦仁，蝦仁拉油後加蟹粉一齊炒，兩種河鮮加起來，鮮上加鮮。至於四川傳統菜炒年糕，略煎一煎以防互相黏纏，加蟹粉和蔬菜燜幾分鐘，煙韌彈牙香噴噴，好吃到停不了口。<br>再來，師傅端上一道蟹粉炒疑似四季豆，看真點原來是西餐常用的法邊豆，「中菜很少用法邊豆，它多作西餐配菜，四季豆並非四季都質素上乘，這個時節宜用肯雅法邊豆，口感依然爽脆。」師傅的創意菜倒也不少，為照顧不愛吃醋的食客，特別設計蟹粉扒薑汁蛋白，手磨老薑汁混合蛋白蒸熟，淋蟹粉，吃得出淡淡的薑味。我呢，則愛蟹粉帶子粒滑豆腐，豆腐和帶子味道好夾，不必加其他海鮮，兩者切粒炒蟹粉，外表似純味版麻婆豆腐，入口不會辣到飛起，而是鮮味得叫味蕾彈起。</p><p>雲陽閣（23750800）　<br>地址：尖沙嘴彌敦道132號美麗華商場4樓A號舖</p></body></html>