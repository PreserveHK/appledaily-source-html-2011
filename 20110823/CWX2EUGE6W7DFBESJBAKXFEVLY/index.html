<html><header><meta charset="utf-8"><title>趣趣地：高治老婆搵阿媽湊女</title></header><body><h1>趣趣地：高治老婆搵阿媽湊女</h1><p>熱刺前鋒高治嘅索老婆艾比（右）生完個囡囡已經5個月，佢心思思想重新全面投入番模特兒同埋電視節目主持嘅工作，不過就擔心工人未能好好照顧囡囡蘇菲，所以佢最近接咗媽媽嘉倫嚟住，等婆婆睇住個外孫女。雖然艾比呢個方法唔錯，不過高治見到外母成日都喺自己屋企，唔知會唔會覺得冇咗啲私人空間呢？</p></body></html>