<html><header><meta charset="utf-8"><title>東芝平板3D音效　Chok聲冧客</title></header><body><h1>東芝平板3D音效　Chok聲冧客</h1><p>世界難撈，一份工九萬幾人爭，要Show到人無我有先係致勝關鍵！「機」都一樣，個個爭出平板，要突圍就要有新點子。Toshiba呢部AT100，玩換殼+3D環迴靚聲，橋唔算新，但喺Tablet界就係獨市！<br><br>記者：韓繼聰<br>攝影：譚盈傑<br>Model：Rainbow</p><p>靚聲平板　睇片最正</p><p>Tablet一向都係娛樂性強，實用性夠低嘅奢侈品。買佢嘅人十居其九都係用嚟上網、玩Games、睇片，偏偏就冇乜Tablet注意到音效對提高玩樂性嘅重要。Toshiba就睇到呢個空隙，將平時用喺電腦上嘅SRSPremium立體聲環迴3D音效，完全移植到Tablet之上，俾你有絕佳嘅聽覺享受，打機睇片自然更投入！再加埋NoiseEqualizer加強噪音下的音效表現；AudioEnhancer優化聲音輸出，無論用私伙耳筒定內置喇叭一樣有高質靚聲！配合埋獨家嘅「Resolution+」色彩優化技術，令畫面對比度同銳利度都得以提升，靚聲加靚畫，視聽享受喺Tablet界贏得漂亮一仗！</p><p>換殼換電　潮玩實用</p><p>換殼換電喺手機界好常見，但喺追輕追薄嘅Tablet界就少見啲。Toshiba懶理機身變重變厚嘅憂慮，都要提供換殼同換電，潮味同便利先最重要。底殼有別一般Tablet嘅光滑設計，反而佈滿坑紋，唔怕跣手之餘亦唔怕留低指模，手感極佳。而且底殼將會推出多款顏色，唔怕下下同人撞機。可換電設計亦方便高用量玩家，隨時換電Keep住玩，唔使周圍搵電叉。另外，機上嘅插口特別多，有齊USB、miniUSB、HDMI等，連CardReader都有，擴充性極強！不過有利亦有弊，咁多花臣、咁多嘢喺身，負磅自然重啲，成765g，講真，有啲重㗎。</p><p>ToshibaAT100</p><p>系統：Android3.1<br>處理器：nVIDIATefra21GHz雙核心<br>記憶體：32GBSSD＋1GBRAM<br>顯示屏：10.1"（1,024×600）<br>體積：273×177×15.8mm<br>重量：765g<br>查詢：其士（29533555）</p></body></html>