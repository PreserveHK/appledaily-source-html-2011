<html><header><meta charset="utf-8"><title>霉友蘋果開倉：紅魔出布朗捧唔過 - 牽牛</title></header><body><h1>霉友<br>蘋果開倉：紅魔出布朗捧唔過 - 牽牛</h1><p>財爺彈弓手，講咗預算案冇乜微調空間，一日唔夠畀禮義廉兇一兇，又派錢又退稅，但政府作為分配資源重要機制，係唔係將錢放喺有用地方，好似回購西隧，等3條隧道格價都可以大眾化，小市民又唔使受塞車之苦，節省嘅時間大大提高成個城市嘅生產力。又好似有機食物家大行其道，其實新界有唔少荒廢農地，政府應該推動本土生產有機農作品。當然作為小市民，有幾千蚊係開心，如果畀兩個選擇，A係派錢，B係入落強積金，我估九成香港人都揀A。<br>賭波有時得兩個盤，不過要揀啱都唔係易，我之前同同事打賭，話曼聯兩場硬仗失足6分，今仗作客紅軍，用布朗打中堅，點會唔捧利物浦。<br>牽牛<br><br>星期日15<br>利物浦vs曼聯<br>心水：利物浦（下）<br>心得：曼聯用布朗，真係戥佢驚</p></body></html>