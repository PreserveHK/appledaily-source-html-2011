<html><header><meta charset="utf-8"><title>蘋果開倉：利記對辦要撐 - 青蛙仔</title></header><body><h1>蘋果開倉：利記對辦要撐 - 青蛙仔</h1><p>如果套劇係高收視嘅話，電視台多數會開拍續集，聽講取材自美劇《TheCloser》嘅日劇《BOSS》，喺4月會有續集播，係由天海佑希同竹野內豐等原班人馬做番，而且會加入啲新角色同埋有意想不到嘅情節。不過，好多續集都唔及原本嗰齣咁好睇，就好似《同一屋簷下》咁，希望《BOSS》嘅續集唔會令我失望啦。<br>聽晚英超有場大戰，由利物浦主場對曼聯。球迷當然希望曼聯輸波啦，因為咁樣英超嘅形勢先會緊湊啲，令到車路士同埋熱刺都有機會爭冠軍，唔係得番曼聯同阿仙奴及曼城鬥。利記喺季中進行大改革後，似乎有啲新衝擊，加上新兵蘇亞雷斯嘅表現亦對辦，信佢哋喺雙紅會贏波。<br>青蛙仔<br><br>星期日15<br>利物浦vs曼聯<br>心水：利物浦（下）<br>心得：紅軍點秤都唔差得過紅魔</p></body></html>