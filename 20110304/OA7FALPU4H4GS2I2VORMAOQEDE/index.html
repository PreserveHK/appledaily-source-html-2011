<html><header><meta charset="utf-8"><title>蘋果開倉：雙紅強戰「細」界 - 守丹</title></header><body><h1>蘋果開倉：雙紅強戰「細」界 - 守丹</h1><p>上個禮拜真係飽受衝擊，去咗AKB大島優子個握手會，話就話握手，不過係秒握，真係握得1秒多少少，如果唔係之前高登仔單嘢，可能有得握耐啲都唔定！不過都係算，握完之後同班老友去「壯陽苑」食嘢仲過癮喎！不過最大衝擊，點都係兵工廠又臨尾香冇咗個盃，上個禮拜我冇廉恥，喺呢度推阿仙奴贏冠軍，點之都係唔中，仲連累埋兵工廠！唉，都唔知幾時先可以再睇到佢哋捧盃。今個禮拜兵工廠對新特蘭，唔喺呢度推，免得又累街坊。<br>講開英超，雙紅會幾時都咁好feel，利物浦話有安祖卡路爾出場，我話知佢贏唔贏到，我淨係知道，紅魔上場輸完，今場可能更保守，要「細」。<br>守丹<br><br>星期日15<br>利物浦vs曼聯<br>心水：利物浦細<br>心得：紅魔作客流流哋</p></body></html>