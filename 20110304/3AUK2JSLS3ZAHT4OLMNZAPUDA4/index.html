<html><header><meta charset="utf-8"><title>籃fun籃解D-Will頂硬上打倫敦賽</title></header><body><h1>籃fun籃解<br>D-Will頂硬上打倫敦賽</h1><p>網隊同速龍本周末喺倫敦連續交手兩場，亦係NBA首次喺非北美地區進行常規賽；雖然兩隊都冇咩季後賽機會，只屬例行公事，但唔少球員都想成為參戰一分子。好似網隊新加盟控衞迪朗威廉士（D-Will、右），雖然有輕傷，但賽前都話一定會打。香港球迷又不妨周日凌晨4點睇now635台嘅直播，睇吓呢場喺O2場館嘅第2場比賽打成點。</p></body></html>