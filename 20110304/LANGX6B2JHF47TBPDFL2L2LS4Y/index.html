<html><header><meta charset="utf-8"><title>AQUOS半價　劈落$7,980</title></header><body><h1>AQUOS半價　劈落$7,980</h1><p>喺全城聲討下，財爺終於腳仔軟，大派六張金牛！點使好？今日華仁影音會有iDTV開倉，46"嘅SharpAQUOS勁劈半價去到$7,980，減除財爺補貼嗰六千蚊，即係只需$1,980就可搬走這款靚夾巨嘅iDTV喇！<br><br>記者：許福合<br>攝影：楊錦文<br>Model：Ruby@PureModels</p><p>畫面銳利適中</p><p>買電視，好多人都話越大越好！46"嘅SharpLC-46GE220H，放喺廳已經好夠氣勢，而且仲係AQUOS日本Panel，畀到用家信心。全高清畫質、行X-Gen屏幕，畫面銳利度適中，加上100Hz/120Hz雙倍圖像掃描，睇電影或打機，超快畫面都好清晰。留意屏幕底仲有個長條喇叭，SRSTruSurroundHD立體聲效，即使無外置音響系統，睇碟效果都不俗。</p><p>1TB硬碟睇DivX</p><p>內置高清電視解碼器，機身仲有三組HDMI，駁Blu-ray機、PS3及擴音機乜都得；另外還見到三組USB，可插入最高1TB手指或外置硬碟，播放音樂、相片或影片。而影片格式支援好廣泛，DivX、RMVB或MKV全部玩晒，仲兼容中文檔名，試睇時Load得快之餘，仲好順㖭喎！</p><p>玩埋上網睇電視</p><p>SONYKDL-40EX710有唔少影音玩家實，40"電視嚟講，畫質屬前列之選，LED屏幕，內置有高清電視接收，兼可連線上網睇YouTube及VDONext等網上視像頻道，勁方便！</p><p>22"高清電視　睇住錄</p><p>TONGFANG唔認識唔緊要！最緊要知道呢部22"iDTVLC-TF2262，睇到高清台之餘，仲可以插USB手指做錄影，畫面最高仲可以去到FullHD全高清㖭，價錢都係$1,688，放入房啱晒！</p><p>筍執AV產品<br>klipschCS700無線喇叭</p><p>有電視當然要靚喇叭，呢套2.1音響系統，好聲之餘，接駁仲好方便，兩隻衞星喇叭勁玩2.4GHz無線接駁（10m範圍），方便揀個好位擺放。跟機AMP仲有DVD/CD播放、AM/FM接收，以及1080i畫質升級等。</p><p>YBAWD-202靚DAC解碼</p><p>愛聽音樂，器材方面自然有要求，一個靚DAC解碼器唔少得！呢部YBAWD-202除咗玩RCA等傳統輸入外，仲可經USB接駁電腦，配合24bit/192kHz升頻，在播放壓縮音樂格式時，都可有Hi-Fi級音質。</p><p>PanasonicFH22千元觸屏DC</p><p>多咗6千蚊，有人會計劃去旅行，相機可以考慮帶LumixDMC-FH22，機仔細細，有1,410萬像素相質，仲有8倍變焦同28mm廣角，影完相仲可用個3"靚芒睇相！</p><p>開倉資料</p><p>日期：3月4日-3月18日<br>地址：旺角西洋菜街51號友誠商業中心10樓<br>查詢：華仁影音（27877993）</p></body></html>