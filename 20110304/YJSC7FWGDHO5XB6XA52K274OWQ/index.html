<html><header><meta charset="utf-8"><title>籃fun籃解安東尼識撈安撫金塊迷</title></header><body><h1>籃fun籃解<br>安東尼識撈安撫金塊迷</h1><p>勒邦占士由騎士轉投熱火，成為克里夫蘭公敵，前車可鑑，安東尼（圖）由金塊轉投紐約人就醒目好多；安東尼日前喺個人網站，向丹佛、金塊同球迷發公開信，感謝各方8年嚟一直支持自己，令佢畢生難忘。安東尼又好識做咁話，永遠當丹佛係家，有個做主持嘅老婆，安東尼公關手法都叻啲。</p></body></html>