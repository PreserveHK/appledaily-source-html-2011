<html><header><meta charset="utf-8"><title>趣趣地：A高開槍射前妻？</title></header><body><h1>趣趣地：A高開槍射前妻？</h1><p>車路士嘅英格蘭國腳後衞艾殊利高爾（A高、圖），上月喺練習場用氣槍射傷一個叫湯高雲嘅21歲學生，事後雖然冇俾球會罰停賽或俾警察拉，但就俾網民整鬼。有人整咗個叫ColeofDuty:Traininggroundwarfare嘅網上遊戲，玩家可以控制A高周圍射人，目標包括佢前妻雪露同埋國家隊隊友朗尼。聽聞呢個遊戲近排都幾hit，唔知A高有冇上網玩呢？</p></body></html>