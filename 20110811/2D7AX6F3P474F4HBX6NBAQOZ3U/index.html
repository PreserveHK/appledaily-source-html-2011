<html><header><meta charset="utf-8"><title>「我懷疑俾個仔打」張智霖遭魔童Chok爆眼</title></header><body><h1>「我懷疑俾個仔打」<br>張智霖遭魔童Chok爆眼</h1><p>張智霖（Chilam）前晚帶傷到將軍澳電視廣播城錄影無綫節目《變身男女ChokChokChok》，戴住黑超的Chilam自嘲chok爆眼，之後自爆遭遇家庭暴力，懷疑被愛兒張慕童（魔童）暴力對待，一瞓醒即發現右眼微絲血管爆裂，故擔心輸掉比賽。</p><p>張智霖、陳法拉、謝天華和商天娥等前晚到將軍澳電視廣播城錄影無綫遊戲節目《變身男女ChokChokChok》，其中林莉以一身中性打扮出現，令人眼前一亮。<br>近期頻頻現身無綫節目的Chilam前晚戴住黑超出現，他先講笑謂chok爆右眼，要用墨鏡遮住chok眼，之後他自爆遭遇家庭暴力，並說：「我懷疑俾個仔打，一瞓醒就係咁，睇醫生話係微絲血管爆，要兩三日先好番，自己唔想嚇親觀眾先戴超，怕今晚分唔清參賽者係男定女。」</p><p>股市跌趕及離場</p><p>Chilam一向有投資股市，近日股市大瀉，他直言早於6月已聽取預言及早抽身離場，反而太太袁詠儀仍有投資，他說：「佢係超長線投資，我係超短線，大家策略唔同。」<br>對於成為TVB新寵，能力爭年尾的最受歡迎男歌手，Chilam即笑言自己是TVB的福將和愛將，TVB也很鍾意自己。<br>此外，陳法拉和謝天華最近憑《潛》劇人氣急升，天華對於獲無綫力谷做視帝，他直言無綫一早已計劃安排先拍劇再拍電影，並不是臨時決定。法拉日前在劇中假扮鳳姐，她坦言扮鳳姐可一不可再，但驚喜有長輩追看此劇。<br>採訪：卓寶花　攝影：陳順禎
</p></body></html>