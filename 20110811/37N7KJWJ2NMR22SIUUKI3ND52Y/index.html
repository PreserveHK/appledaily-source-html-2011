<html><header><meta charset="utf-8"><title>趣趣地：車仔作客波衫抄熱刺</title></header><body><h1>趣趣地：車仔作客波衫抄熱刺</h1><p>新一季英超各路大軍陸續公佈最新主客球衣，「藍戰士」車路士由沙洛文卡勞客串做model，着上新嘅白色作客戰衣亮相（左），新衫唔玩花巧，行簡約路線，不過驟眼睇，竟然同同市宿敵熱刺上季件主場球衣好相似（右）。最明顯分別只係車仔件衫胸口有一條黃間，同埋心口贊助唔同，件衫靚唔靚，真喺見仁見智！新衫目前喺車仔官方網頁接受預訂，今個月25號正式公開發售。</p></body></html>