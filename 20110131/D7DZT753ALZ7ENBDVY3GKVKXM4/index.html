<html><header><meta charset="utf-8"><title>薛凱琪狂搵人仔豪派利是</title></header><body><h1>薛凱琪狂搵人仔豪派利是</h1><p>華納旗下藝人薛凱琪（Fiona）、方大同、周柏豪、周子揚和連詩雅，日前難得聚首一堂為公司洗邋遢。<br>Fiona今年只得初一及初二可放假，其餘時間要到內地拍劇搵人仔，故她決定落手落腳洗邋遢報答公司，即使要忍臭省馬桶也無所謂，她說：「我每年都報答公司，就係派利是，多少唔係問題，最緊要大家開心。」周柏豪即場踢爆Fiona說：「我冇收過你利是喎！」Fiona笑言：「因為你冇幫我做嘢，我哋最能夠報答公司就係努力啲。」</p><p>周柏豪無懼赤口</p><p>周柏豪對於農曆年特別雀躍，他說：「初三我都會拜年，我哋新世代唔怕赤口，呢個日子會留畀自己啲朋友。」方大同與Fiona一樣，會在工作中度過新年。至於小師妹連詩雅揚言已預備了四位數字金額首度派開工利是，周子揚則稱自己常做家務，所以大掃除對他毫無難度。<br>採訪：卓寶花　攝影：陳俊強<br>服裝：BreadnButter（連詩雅）</p></body></html>