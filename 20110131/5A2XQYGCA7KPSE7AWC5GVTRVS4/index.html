<html><header><meta charset="utf-8"><title>小兔過年關　蛋白鳥結糖甜蜜蜜</title></header><body><h1>小兔過年關　蛋白鳥結糖甜蜜蜜</h1><p>兔年仲有兩日便跳到埋身，蒸糕年貨樣樣辦妥，當然不少得準備一些小食來招呼親友。唔想做油器搞到滿屋油煙，不如跟Edmund以不同的果仁，做幾款應節的賀年小食放入全盒，肯定眨吓眼就被掃清。<br><br>記者：趙珮倩<br>攝影：周旭文<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1360630<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>EdmundWong（烹飪導師）<br><br>從事餐飲行業超過20年，曾經是餐廳和餅店老闆，現為烹飪導師，擅長烹調西式及香港地道美食。</p><p>煮題　賀年果仁小食</p><p>有料到<br>杏仁　白鑊炒更香</p><p>含豐富蛋白質、脂肪，營養價值高。做甜品用的杏仁片宜先用白鑊略炒，味道更香。</p><p>低筋麪粉　做鬆軟糕點</p><p>麪粉內的蛋白質含量越高，筋度越強，高筋麪粉蛋白質含量約13.5%，多用來做麪包。低筋麪粉含量約8.5%，多用來做糕點。</p><p>花生　熱量高不宜過量</p><p>含人體所需的維他命E和B6、銅、鉀、鎂等，同時蘊含豐富纖維及不飽和脂肪，不過熱量很高，不宜吃過量。</p><p>麥芽水飴　溫度過高變硬</p><p>麥芽糖的一種，必須煮至140℃，因溫度太低會令鳥結糖過軟；太高溫則令糖膠硬化，難以混合。
</p><p>榛子　提高記憶力</p><p>含有豐富的單元不飽和脂肪酸和多元不飽和脂肪酸，有助提高記憶力、改善視覺神經。</p><p>開心果　潤腸通便</p><p>含有豐富維生素E，有抗衰老作用，還能增強體質，此外它含豐富油脂，有潤腸通便作用。</p><p>賀年小白兔（榛子白朱古力）</p><p>今年的賀年食品當然要有白兔，加入榛子的白朱古力兔，甜而不膩。</p><p>材料</p><p>白朱古力300克、榛子肉（原粒）適量</p><p>做法</p><p>1.榛子放入預熱至160℃焗爐，焗25分鐘，焗香後放隔篩擦去衣。<br><br>2.白朱古力放入微波爐，分兩至三次以大火加熱，每次約30秒，取出拌勻成白朱古力漿。<br><br>3.將白朱古力漿倒入兔形模，然後倒出來，將多餘的白朱古力漿刮走盛起。<br><br>4.將模具放入雪櫃，雪5分鐘後取出。<br><br>5.放進榛子粒，倒入餘下的白朱古力漿，將多餘的白朱古力漿刮走，放入雪櫃雪30分鐘至硬身即成。</p><p>貼士</p><p>溶朱古力時不能過熱，每次加熱20至30秒，攪勻後再加熱，若發現未溶透，才再加熱。</p><p>甜甜蜜蜜（鳥結糖）</p><p>鳥結糖軟熟煙韌，甜甜蜜蜜，配上香口的花生，口感層次豐富。</p><p>材料</p><p>麥芽水飴/花生各450克、砂糖350克、牛油45克、蛋白100克、鹽5克、奶粉30克、米紙適量、水30毫升
</p><p>做法</p><p>1.把花生放入預熱至160℃焗爐，焗25分鐘，備用。<br><br>2.麥芽水飴、水、250克砂糖、鹽倒入煲，用中火煮約5分鐘至140℃，成糖膠。<br><br>3.煮糖膠同時，將蛋白打至白色後，分三次加入餘下砂糖，打至企身。<br><br>4.將煮好的糖膠快手倒入蛋白霜，快速拌勻，加入已切成小塊的牛油拌勻，下奶粉再次拌勻，加入已焗香的花生拌成鳥結糖漿。<br><br>5.將鳥結糖漿倒在鋪上牛油紙的焗盤上，蓋上另一張牛油紙，用酥棍碾平成長方塊，待冷卻變硬後，切成條狀，然後逐一包上米紙即成。</p><p>片片黃金酥條（杏仁酥條）</p><p>酥皮要做得好，一定要花心機及時間搓揉摺叠，雪完再雪，過程雖然繁複，但做出來的杏仁酥包保鬆脆到震，好食到停唔到口。</p><p>材料</p><p>有鹽牛油120克、杏仁片/手粉（麪粉）/砂糖各適量、蛋漿少許<br><br>水皮料：牛油/高筋麪粉各20克、低筋麪粉160、水100毫升、鹽半茶匙</p><p>做法</p><p>1.低筋麪粉、高筋麪粉拌勻，中間撥開，下鹽、水、牛油拌勻後，搓成麪糰，包上保鮮紙放雪櫃雪30分鐘。<br><br>2.取出麪糰，用酥棍碾平，放上已壓平的有鹽牛油摺起，撒上手粉，碾開成約15×10吋長方形，摺叠起左右兩邊，包保鮮紙，放雪櫃雪30分鐘。<br><br>3.枱上撒手粉，將麪糰碾開約15×10吋長方形，左右摺起後再摺略碾平，包上保鮮紙，放雪櫃內雪30分鐘。重複此步驟一次。<br><br>4.將麪糰裁成1吋闊長條，中間切一刀，不要切斷，然後頭尾反出做成扭紋。<br><br>5.在面層掃上蛋漿，然後沾上砂糖，平均放上已鋪有牛油紙的焗盤上，面層鋪上杏仁片。<br><br>6.放入預熱至200℃焗爐，焗20分鐘即成。</p><p>貼士</p><p>酥條要層次分明及鬆脆，摺叠時盡量避免麪皮破損，才能達到美觀又鬆脆的效果。
</p><p>開心曲奇（開心果仁曲奇）</p><p>這款曲奇可隨意加入任何堅果或提子乾，今次選用開心果，希望大家過年開開心心，笑口常開。</p><p>材料</p><p>無鹽牛油（室溫放軟）/糖各150克、低筋麪粉300克、鹽/梳打粉/泡打粉各半茶匙、雞蛋1隻、呍呢拿油少許、開心果肉50克、手粉（麪粉）適量
</p><p>做法</p><p>1.低筋麪粉倒入隔篩，下梳打粉、泡打粉一同篩入大碗內。<br><br>2.無鹽牛油、糖、鹽、雞蛋倒入大兜中，用手搓勻後，下呍呢拿油、麪粉混合物搓勻，加入開心果肉撈勻，靜待10分鐘。<br><br>3.枱上撒手粉，將麪糰分成28份，排在鋪有牛油紙的焗盤上略壓，放入預熱至180℃焗爐，焗15至20分鐘，取出冷卻便可。</p><p>貼士</p><p>加入麪粉後切勿搓得太久，以免麪糰起筋，做出來不夠鬆脆。</p></body></html>