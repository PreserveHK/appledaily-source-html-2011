<html><header><meta charset="utf-8"><title>中環在線：葉選平細佬　夥兩猛人撐萬德 - 李華華</title></header><body><h1>中環在線：葉選平細佬　夥兩猛人撐萬德 - 李華華</h1><p>萬德資源（8163）上星期委任咗葉選基、白葆華同王水龍三個人，做非執行董事（葉選基仲兼任埋主席）。公司話，三個都係有聲望嘅人，可以為公司帶嚟裨益。咁呢三個猛人到底係咩料咁勁呢？<br>Well，白葆華曾經做過中國冶金進出口公司，有44年冶金業經驗；王水龍就係北京中域中金黃金（香港）極高層。葉選基仲勁，佢係前廣東省長葉選平嘅親細佬，之前做過中信國際投資公司總經理（香港分公司），論資排輩，王軍都可能要嗌聲佢大佬。<br>華華前幾日有幸同葉老見面，佢話，資源嚟講，佢只認識兩大類：一係能源；二係農業資源。石油同氣有得做，黃金由於係戰亂走難必備救命極品，所以都掂。千五蚊美金一盎斯一定得，將來萬德都可以搞。</p></body></html>