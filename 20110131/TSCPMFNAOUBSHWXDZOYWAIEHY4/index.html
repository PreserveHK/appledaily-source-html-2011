<html><header><meta charset="utf-8"><title>愛上100%羊毛咕　好冧好攬</title></header><body><h1>愛上100%羊毛咕　好冧好攬</h1><p>未試過一個地方，會令小記還未安頓好行李，就於往酒店的路上不斷地怒影，又菲林又digital，愛丁堡絕對不會給予你機會眨眼的！但我說過，單是觀光睇古堡不能遏止小記消費慾兼品味人生，要的卻不用浮誇，剛剛好就夠了，相信亦是你的心聲。<br><br>記者、攝影︰吳美美<br>鳴謝︰維珍航空、VisitBritain英國旅遊局</p><p>英設計師手作仔大本營</p><p>要找到「剛剛好」的店是有點難，要視乎時、地、人，這幾天的愛丁堡之旅，小記先找到了reddoorgallery，洩一洩消費之火。名字表明是gallery，但其實是展示英國設計師手作仔的大本營，特別是願意鼓勵一批新血，如某些設計就是在店主Sarah遊走各大畢業展時採購回來的，不過當天店主不在，是做了七年的兼職店員Nicky告訴小記的。<br>這裏售賣的東西都是很人性化很warm的設計，如一位媽媽ElsieDodds為小孩子做的英文字母cushion，若果你買的是L字母，背面的圖案全都與之有關，小記即時聯想到兩母女在床上手指指地學生字的情景。<br>落地至愛丁堡後，心諗點都要入手蘇格蘭羊毛items，但街邊紀念品貨仔真係難以說服自己去買。好彩呢度小量頸巾款或cushion套，都是100%純羊毛，外觀可愛之餘仲攬落又暖又唔拮手，全都由倫敦女設師DonnaWilsonhandmade，至冧屋形款嘅cushion套，冬天要日日攬住佢。
</p><p>a.thereddoorgallery<br>地址︰42VictoriaStreet,Edinburgh</p><p>醫肚記<br>芝士火腿panini香又熱</p><p>愛丁堡天氣唔講得笑，當怒買之後，體力急劇消耗，body就覺騰騰震，喺生理因素催迫下入咗TeaTreeTea，一間由兩個男人打骰，卻可愛地用一隻兔仔來作shopicon的食店。老闆兼員工之一阿Drew（黑色頭髮）話兔仔idea源自「愛麗絲夢遊仙境」，無咩深層意義。同Drew傾偈期間，另一位Lotus拎起「是日推介」的黑板畫畫畫，又同埋另外兩位顧客研究chicken點串，好搞笑！Drew話Lotus係攝影師兼熟客，一得閒就過嚟充當畫手，仲有牆上面的相片都來自佢手筆。唔好睇Drew木無表情，其實佢同每個入嚟的顧客都有傾有講，直頭似pantry成班同事喺度傾偈，又是一個好warm的情景。掛住傾都唔記得食，叫咗杯cream勁滑的熱朱古力兼自製的芝士火腿panini，餡料足又香又熱，最緊要係食客老細又夠warm！
</p><p>b.TeaTreeTea<br>地址︰13BreadStreet,Edinburgh</p><p>紅莓Scone粒粒肉</p><p>食咗咁少，當然唔夠，但時間緊迫要去TheFruitMarketGallery睇「ChildishThings」展覽，點知，個天知我餓，展覽臨時關閉唔俾入，助就我到內設的cafe再食。英國過冬，最開心周圍都有熱湯飲，大碗足料食飽暖笠笠，各位來英去到邊記住「食」湯！評一評碗湯，基本上我在英期間未試過一碗係唔好飲，這裏的翠玉瓜配rosemary湯亦都一樣，微甜夠熱，配黑麥包，滿足到不得了；轉頭又被紅莓、果仁scone吸引，粒粒肉牛油味又香，搞掂兩樣滿足到夜晚唔使晚餐，食完就過去睇書消化一下。
</p><p>c.TheFruitMarketGallery<br>地址︰45MarketSreet,Edinburgh</p><p>HugMeTight</p><p>溫馨提示：走出愛丁堡火車站時，會見到BalmoralHotel鐘樓，對錶時你會發現自己的慢了5分鐘，但唔好以為自己錯，其實係舊時的人唔想有人遲到趕唔到火車所以校早5分鐘。</p><p>TravelMemo
</p><p>持BNO或特區護照毋須簽證。英國領事館：29013000<br><br>乘維珍航空由香港經倫敦往愛丁堡，經濟客位來回機票由$7,380起。維珍航空︰ http://www.virgin-atlantic.com </p><p><br>1英鎊約兌12.36港元（文中價錢已折算港元）<br><br>240V，三扁腳插座</p><p>英國<br><br>愛丁堡<br><br>下周有雨，1-4℃</p></body></html>