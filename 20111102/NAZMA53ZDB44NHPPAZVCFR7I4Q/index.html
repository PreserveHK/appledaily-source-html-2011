<html><header><meta charset="utf-8"><title>嗒16歲模揭特殊癖好Edison網購褻衣誘女拍慾照</title></header><body><h1>嗒16歲模揭特殊癖好<br>Edison網購褻衣誘女拍慾照</h1><p>【重開艷照門之激蕩青春】31歲的陳冠希（Edison），近日再爆慾照風波，他搭上16歲的中四學生妹謝芷蕙（Cammi），熱戀情侶拍下火辣伸脷慾照。Edison被爆力邀Cammi玩制服誘惑，有曾替他拍過慾照的女星爆料，指Edison愛上網為女伴訂購褻衣。</p><p>陳冠希雖經歷過08娛圈淫照風暴，但近日已復現風騷，感情生活也再現姿采，Edison近日偷嗒16歲零8個月大的模謝芷蕙，他們半年前出席活動時極速撻着，Edison背着女友楊永晴帶Cammi回家拍下慾照，其中有他chok爆伸脷咀女的相片。有女星昨日爆料指Edison誘女拍慾照的過程，原來他最愛上網為女伴訂褻衣。</p><p>黃榕斥Edison變態</p><p>Edison和Cammi的慾照和情慾短訊曝光，揭發他未搣甩拍慾照癮之餘，還迷戀制服誘惑，從他與Cammi互通的情慾短訊（詳見另文），清楚見Edison多番提醒Cammi到訪時要帶真校服和泳衣，內容十分露骨。有曾跟Edison拍過慾照的女星爆料說：「佢好鍾意online訂啲褻衣畀女仔着住畀佢睇，佢會將式樣傳畀女仔問鍾唔鍾意呢啲，係就喺外國網站訂返嚟。Edison仲會落嘴頭女話：『阿邊個都同我影，點解你唔肯影』。佢仲話影完會delete番，不過最終有冇就淨係得佢知。」<br>Edison在淫照風暴後，曾背着Vincy以MSN游說舊愛黃榕到酒店密會，黃榕當時斷然拒絕，昨日獲悉Edison再有慾照流出，顯示他的影相癮發作，黃榕在電話不屑說：「佢直情係有鋪癮，有少少變態，點解佢專吼影女仔性感相，唔好一開始就叫人除衫。」黃榕越鬧越㷫說：「我唔明點解Edison已經經一事，但仲未長一智，隔一段時間又搞單咁嘅嘢，一啲都冇悔意。」黃榕亦暗示有人放料博上位：「呢啲係兩人之間嘅親密照，係兩個人分享，但家流咗出嚟，佢同Edison行為都好古怪，天生一對。」<br>Cammi昨日如常到九龍灣返學，但比原定3時半放學時間，提早半小時由學校後門戴上口罩鬼祟離開，會合前來接放學的爸爸，她的爸爸強調這是女兒初戀，他為女兒護駕邊擋記者邊說：「佢要睇醫生，畀少少時間你哋。」記者追問Cammi兩人有否親密關係，拍照時是否已過16歲，Cammi全程頭耷耷避談。</p><p>Cammi眼腫說分手</p><p>Cammi被爆是新希女郎，昨早9時在微博留言：「不要亂寫好不好！到底甚麼事？都不是事實。」昨日黃昏，繼Edison發聲明劃清二人關係後，Cammi也說：「事件曝光後，我真的很害怕！事情來得很突然，現在我還未可以接受這是事實，只可以說我是跟他拍過拖，現在我已同陳冠希分手了，已沒有其他回應，謝謝大家關心。」<br>Cammi昨晚在秀茂坪寓所樓下接受訪問，她眼腫腫說：「我有喊過，我哋一齊好短暫時間，父母唔知我同佢一齊，今日有報道先知，我唔見咗手機，希望唔好再有相放出嚟，呢次經一事長一智，我好唔開心。我哋分咗手，已經冇聯絡。」記者再致電Cammi爸爸，問到其女兒可有蝕底，會往報警嗎？Cammi爸爸說：「我了解吓乜事先，家唔方便講。」可想富貴Edison做女婿？他又說：「呢啲唔好講住，梗係唔想。」<br>採訪、攝影：比華利、胡比、楊浩賢、彭琮然</p><p>陳冠希蕩購誌</p></body></html>