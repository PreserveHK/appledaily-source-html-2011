<html><header><meta charset="utf-8"><title>馮仁昭四圍超：容祖兒玩冲天車變獅子 - 馮仁昭</title></header><body><h1>馮仁昭四圍超：容祖兒玩冲天車變獅子 - 馮仁昭</h1><p>容祖兒（Joey）最近喺迪士尼拍一輯電器電鎖店廣告，奉旨喺樂園拍足3日，佢仲試玩高27米嘅冲天遙控車，經過兩分鐘連環90度高速衝嚟衝去，Joey都儍笑話自己今次真係玩大咗，導演就笑佢喺半空嘅髮型好似獅子頭，Joey仲叫大家千祈唔好將片段放上YouTube瘋傳，點知轉頭Joey又跳上列車，足足喪玩咗6次。</p></body></html>