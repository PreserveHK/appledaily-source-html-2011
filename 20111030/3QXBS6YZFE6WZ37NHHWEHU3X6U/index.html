<html><header><meta charset="utf-8"><title>Laughing派銀仔自信攞硬視帝</title></header><body><h1>Laughing派銀仔<br>自信攞硬視帝</h1><p>電影《LAUGHINGGOR之潛罪犯》繼續由Laughing謝天華擔綱演出，吳鎮宇表示因高薪故繼續留低，而開拍前爭崩頭的女主角，最後人選是應屆港姐朱晨麗，零演出經驗的朱晨麗，表示帶着興奮的心情排除萬難，爭取最好的表現。</p><p>電影《LAUGHINGGOR之潛罪犯》由梁家樹監製，邱禮濤執導，昨日有份參與的演員謝天華、吳鎮宇、杜汶澤、徐子珊、文詠珊、廖啟智、歐陽靖出席在電視城舉行的開鏡拜神記招，由監製梁家樹帶領一眾演員燒香拜神，因為太用力叩頭，竟然跌眼鏡！之後Laughing派發幸運5元給現場的所有人，祝福大家行好運。Laughing氣勢如虹，繼續開拍電影版力捧，謝天華似深得無綫器重，視帝如囊中物，他說：「今年成績係比往年好，可以見得人，信心自然大咗。」</p><p>吳鎮宇大口氣</p><p>吳鎮宇再接拍Laughing系列擺明講金唔講心，他說：「真係加咗錢，我咁市儈唔會只收無言感激。」《LAUGHINGGOR之潛罪犯》今次是一個全新的故事，鎮宇演一個高智商罪犯，他說：「今次個角色都幾有難度，能夠做到呢種人，又好似數唔到邊個，係高智商，只係諗起我。」戲中朱晨麗是吳鎮宇的女友，聽到應屆港姐朱晨麗是零經驗，吳鎮宇帶點驚訝說：「咁大家得閒多啲傾偈，等佢放鬆吓。」朱晨麗得知自己是新片女主角，心情特別興奮，更悉心打扮透視事業線現身記招，沒有任何演戲經驗，所以有一定壓力，她說：「希望今次可以睇到自己有幾多能力，可以做一個好成績俾大家睇。」<br>採訪：楊潔雯<br>攝影：陳俊強</p></body></html>