<html><header><meta charset="utf-8"><title>特稿：除咗巴皇　仲有乜好爭？ - 牽牛</title></header><body><h1>特稿：除咗巴皇　仲有乜好爭？ - 牽牛</h1><p>西甲近年冠軍不離巴塞隆拿及皇家馬德里兩支班霸，以現時巴塞已拋離皇馬7分（未計上周六戰果），足智彩更將巴塞「冠軍」的賠率調低至1.06倍，除非巴塞突然大跌watt，否則衞冕機會甚高，而西甲餘下秩序，還有甚麼燦爛競爭？</p><p>第7位可戰歐霸</p><p>西甲前4位可踢來季歐聯，各隊對這個「生金蛋」賽事自然爭崩頭；以目前形勢，第3的華倫西亞，以及第4位的維拉利爾，分別領先第5位的畢爾包13分及9分，要保前4都十分穩陣；當然季軍可直接晉身歐聯分組賽，華倫及維拉利爾仍要在此席位鬥一番。<br>由於西班牙盃決賽隊伍為巴塞對皇馬，變相令其中一個歐霸盃席位，給予聯賽第7名的球隊；不過目前5至8位：畢爾包、愛斯賓奴、馬德里體育會及西維爾，彼此相差不多於3分，只要一場勝負上落也可影響排名。以近況論，愛奴近7場只得1勝6負，兵源亦不多，爭歐洲賽機會處下風。<br>護級方面，榜尾的馬拉加始終有財有勢，絕不能抹煞其成功護級的機會，相反升班馬靴高斯越踢越沉，在財政亦非健全下，恐成升降機分子。文：牽牛</p></body></html>