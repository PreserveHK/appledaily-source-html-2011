<html><header><meta charset="utf-8"><title>HP桌面新腦　60度瞓身任篤</title></header><body><h1>HP桌面新腦　60度瞓身任篤</h1><p>自從Tablet興起，除咗帶給用家不同的體驗外，亦為電腦提供咗換Look新方向。好似HP代表作之一嘅TouchSmartPC系列，大玩Touch芒操作之後，最新變種TouchSmart610更可以瞓身玩，機身向後傾斜60度，挨住篤自然更爽！<br><br>記者：許福合<br>攝影：楊錦文</p><p>beatsaudio靚聲喇叭</p><p>上一代嘅TouchSmartPC，因為屏幕可調校角度不大，所以用落可能會比較攰；新推出的TouchSmart610，特別將屏幕設計成可調校向後傾斜60度，雙手放上去時在枱邊借力，玩篤芒就舒服好多，若然再開埋虛擬鍵盤，就好似將屏幕變成鍵盤一樣。試用時留意到23吋輕觸式屏幕，畫質並無因為玩Touch而差咗，相反，在光度及可視角度方面，比上代更出色，在打機時層次感尤其好。再配合beatsaudio靚聲喇叭，在打機或聽歌時，現場感一流，不用再外駁喇叭，又幫用家慳到地方！</p><p>處理器玩盡超頻</p><p>新機除咗用得更人性化外，機能自然係更強！作為大腦嘅處理器，可以選四核心嘅i5或i7，最勁係有TurboBoost2.0技術，大玩超頻，可以將粒原本行3.4GHz的i7，超到上3.8GHz，完全玩盡佢。610本身係行《Win7》，不過HP另外會預載《TouchSmart4.0》，特別適合輕觸式操作，利用立體效果，令到桌面空間更大，可以留言記事，又可以將相片及音樂等Playlists放在桌面。另外它更有App模式，可以從一粒粒嘅圖示App開啟軟件，試用時會發覺電腦會變得易用好多！</p><p>Profile</p><p>處理器：IntelCorei73.4GHz<br>記憶體：4GBDRR3<br>硬碟：2TB（1TB×2）<br>顯示卡：AMDRadeonHD5570（1GB）<br>屏幕：23吋Brightview1,920×1,080<br>光碟機：Blu-ray（可燒錄DVD）<br>其他：雙制式TVTuner、6合1讀卡器<br>操作系統：Windows7HomePremium64bit<br>查詢：HP（800938833）</p><p>同場加映<br>HPEh87.1環迴音效</p><p>新機上場仲有PavilionHPEh8，機身上紅色LED光邊，關燈睇效果一流！配高檔硬件規格，特別要留意可選配23吋超薄屏幕，只有9.8mm薄身，擁有2ms反應時間，加上beatsaudio及7.1環迴音效，相當唔錯。
</p><p>h8-1028hk：IntelCorei5、6GBDDR3、2TB硬碟、NvidiaGeForceGTX460、Blu-ray光碟機</p><p>Slimlines5小機箱</p><p>PavilionSlimlines5只有一般桌面電腦一半大小，慳位同時更使用大眾化規格。它可自選i3及i5處理器，功能齊全，亦內置有雙制式TVTuner，不用與家人爭電視。
</p><p>s5-1008hk：IntelCorei3、2GBDDR3、1TB硬碟、AMDRadeonHD6450、DVDMulti</p></body></html>