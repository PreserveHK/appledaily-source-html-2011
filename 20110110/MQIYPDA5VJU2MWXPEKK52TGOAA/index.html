<html><header><meta charset="utf-8"><title>楊千嬅：生蛇B好啲</title></header><body><h1>楊千嬅：生蛇B好啲</h1><p>楊千嬅昨日到尖沙嘴的唱片店，為演唱會DVD舉行簽名會，過百fans到場排隊支持，司儀問她與老公丁子高的造人計劃時，台下fans竟大叫：「唔好生呀！」<br>事後問千嬅為何fans會反對？她表示相信fans以為她若生BB會退出樂壇，故才阻止，但她強調即使有BB也會照常工作唱歌，只是不會太過操勞，她坦言：「生兒育女係有家庭女人嘅責任。」</p><p>「過幾個月不設防」</p><p>不過丁子高投訴連造人也要跟千嬅排期，千嬅笑說：「我知佢係好恨，不過如果生兔B會有啲壓力，大肚又點宣傳呢？今次真係母親的抉擇，真係抉擇唔到。我諗要過幾個月先可以不設防，今晚真係要睇吓通勝，生蛇B就好啲，唔使咁趕。」至於港台頒獎禮當晚千嬅去RedMr唱K，但身處Neway陣營的她會否尷尬？她笑言：「當晚係老公訂位，我都係以丁太身份去咋！」<br>採訪、攝影：譚倩宜</p></body></html>