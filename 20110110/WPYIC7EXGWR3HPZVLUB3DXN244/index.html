<html><header><meta charset="utf-8"><title>畢生難忘最欣賞華叔對中共的認識</title></header><body><h1>畢生難忘<br>最欣賞華叔對中共的認識</h1><p>80年代初與華叔在基本法草委會並肩作戰，李柱銘畢生難忘。他憶述當時種種趣事，包括84年到北京參與基本法草委工作預備會時，曾在北京飯店與其他香港草委「靜雞雞」離開，令華叔與當時出名「惡頂」的廖瑤珠獨處，被「獨留」的華叔事後意有所指地跟他說，「明白你哋點解個個走晒啦」；經驗老到的華叔當時又開創「廁所會議」，慎防被中共竊聽。<br>自認是「番書仔」的李柱銘不諱言，最欣賞華叔對中共領導人的「認識」；華叔最讓李柱銘敬重的地方，則是出任基本法草委時與他聯手在基本法草擬過程爭取民主，坦言「當時如果冇華叔做我靠山，我會好辛苦；只要華叔唔出聲，我已經好弊。」</p><p>房間佈滿竊聽器</p><p>他特別難忘當年入住北京飯店時，發現房間佈滿竊聽器，華叔即時靈機一觸，表明日後要進行「廁所會議」，盡力防止中央竊聽，「華叔當時話：有嘢傾就要入廁所，開大水喉傾，咁就算有竊聽器都聽唔到。」<br>李柱銘經常因為外訪而被親北京人士抹黑為「漢奸」，但華叔一直默默支持他，「華叔不但認同我去（訪問），仲鼓勵我去，因為佢同我睇法一樣，認為爭取民主係要喺香港做，但唔等於一定只係閉門自己做，因為聯合聲明係國際條約；家行得唔好，點解人哋唔可以講番兩句？」<br>本報記者</p></body></html>