<html><header><meta charset="utf-8"><title>美國拉斯維加斯CES2011直擊：LG4GRevolution　睇片夠串</title></header><body><h1>美國拉斯維加斯CES2011直擊：<br>LG4GRevolution　睇片夠串</h1><p>當各位用緊3G上網，沾沾自喜之際，其實下一代流動網絡亦差唔多可以接班，今年CES一個大驚喜，就係見到支援4G網絡嘅手機出現，試過LG殺手級Revolution，經4GLTE串流睇片，順到好似喺HDD直播一樣！<br><br>記者、攝影：許福合</p><p>實試4G串流睇片</p><p>香港早有網絡商話會推4GLTE，不過主要針對流動數據服務；據知美國Verizon剛推出4GLTE網絡服務，不過可惜CES展場內尚未有覆蓋！<br>唔使失望住！去到LG展區試用新機王─Revolution，佢哋自設咗個4GLTE發射站，可以即場試玩4GLTE串流睇片，畫面唔起格又無窒，感覺同硬碟直播一樣！何解咁正？因為4GLTE網絡最高下載速度可達1Gbit/s，試想一隻50GBBlu-ray，都僅需50零秒就下載完成，你話又點會窒格呢？</p><p>前置130萬眼仔</p><p>Revolution使用特大4.3吋WVGA屏幕，機背「影相」鏡頭雖僅得500萬像素，但前置鏡頭出奇地強勁，用到130萬像素！估計係為了方便作高畫質視像通話專用。Revolution系統使用Android2.2，不過LG已確定可升級至2.3！</p><p>4G新機　大掃蕩<br>MotorolaAtrix　手機變電腦</p><p>Atrix係AT&amp;T陣營嘅4G機，除用上Android2.2、雙核心CPU及4吋大芒外，仲會推出專用底座，佢唔止齋輸出畫面咁簡單，駁芒後會搖身一變成為一部電腦，上網、發E-mail、檔案處理、上facebook樣樣得！&#13;</p><p>SamsungInfuse4G　高效1.2GHz</p><p>Infuse4G行Android2.2系統，特點係1.2GHz處理器及4.5吋SuperAMOLEDPlus屏幕，9mm超薄機身手感極佳。</p><p>Samsung4GLTE　篤手指新機</p><p>Samsung亦有部4GLTE手機，不過還未有正式名稱，暫知行Android2.2，亦有個800萬像素鏡頭及HDMI輸出。</p><p>高注目　新手機<br>LGOptimusBlack　NOVA靚芒</p><p>使用號稱與iPhone4Retina同級NOVA4吋屏幕，機身厚度只有9.2mm，系統用Android2.2（可升級2.3）。
</p><p>LGOptimus2X　雙核心處理</p><p>使用雙核心1GHzTegra2處理器，反應速度較一般智能手機迅速，現場示範，仲可經HDMI輸出1080p畫面上電視睇。
</p><p>AV新視角<br>SmartTV　魔術遙控</p><p>LG未來中高檔電視，都會配搭HomeDashboard介面，會包括各類型頻道、下載遊戲軟件等，而且會跟個極靈敏嘅MagicMotionRemoteControl，操控相當好。</p><p>SONYHDR-TD10　孖鏡拍3D</p><p>HDR-TD10內置雙鏡頭，可讓用家自己動手製作3D高清影片，最正係3D影片可直接在3.5吋芒上睇番，毋須戴眼鏡。</p></body></html>