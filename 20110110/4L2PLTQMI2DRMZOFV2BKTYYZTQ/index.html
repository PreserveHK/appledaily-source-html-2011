<html><header><meta charset="utf-8"><title>細心女友升呢老闆娘Baby百萬創業美甲店</title></header><body><h1>細心女友升呢老闆娘<br>Baby百萬創業美甲店</h1><p>Angelababy（楊穎）去年吸金驚人，她與好友合搞美容生意，出資100萬元升呢成為美甲店老闆娘，並找來母親任店長。早前她被發現與男友黃曉明游水時又遞毛巾又餵食物，她昨日尷尬地承認是細心女友，真箇事業愛情兩得意。</p><p>元祖級o靚模Angelababy夥拍攝影師好友Mikoco合作搞美容生意，斥資100萬元於銅鑼灣m:home大搞美甲店。昨日Baby身穿黑色tubedress，以老闆娘身份任新店剪綵嘉賓，其母及模特兒好友楊汀叮前來助興，Baby笑言找來母親作店長，她說：「佢成日喺屋企冇嘢做，家可以畀啲事業佢。」</p><p>「佢修甲似我就驚」</p><p>問到男友黃曉明是否知道她創業，Baby笑言：「唔知佢知唔知，佢睇報紙咪知。」問到她新店有否招待男賓，她說：「有，我公司有個員工好鍾意小豬（羅志祥），希望可以搵到佢，朋友都會有折扣。」記者問到黃曉明會否有打折，她即避忌說：「佢有好多sponsor。」<br>問到男友是否姿整，Baby說：「如果佢修甲好似我咁，我就驚，唔好講佢，每一次都講佢。」早前她被拍到服侍男友游水，在池邊遞毛巾又餵食物，她即尷尬笑說：「唔再講。」不過當記者大讚她是細心女友時，她又開心地笑說：「都係嘅，不過想跳出呢個話題，每次出活動都講呢個名，想有新鮮感。」<br>採訪：JessicaNgan<br>攝影：DickyChan</p></body></html>