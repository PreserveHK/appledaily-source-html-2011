<html><header><meta charset="utf-8"><title>籃FUN籃解：占士玩Heatles自作孽</title></header><body><h1>籃FUN籃解：占士玩Heatles自作孽</h1><p>由勒邦占士（圖）所創嘅字「Heatles」，近日成為美傳媒炒作名詞，搞到佢發晒火；佢日前練波後，好認真咁話最後一次解釋呢個字，唔係將熱火等同Beatles一樣咁傳奇，只係傳媒問熱火作客門票銷情理想，佢先用Heatles嚟形容同Beatles門票一樣咁賣得喎！</p></body></html>