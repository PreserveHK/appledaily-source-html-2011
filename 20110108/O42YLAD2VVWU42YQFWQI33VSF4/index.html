<html><header><meta charset="utf-8"><title>噪音滋擾可申請禁制令</title></header><body><h1>噪音滋擾可申請禁制令</h1><p>有居住私人大廈的住戶反映，兩年來受樓上單位噪音滋擾，多次向管理公司及警方求助，卻未見改善。「佢幾乎日日晏晝到凌晨3點都製造拖拉重物同重物撞擊等噪音，真係好難受，原來感到滋擾嘅唔止我一個，仲有其他街坊。公屋都話有扣分制，我哋私樓除咗搵管理公司同報警，仲可以點做」。</p><p>聯合入稟勝算大</p><p>律師黃國桐表示，一般大廈公契均有列明住戶不得製造滋擾，噪音也包含在內，業主立案法團有權按公契採取法律行動。「不過，法團出律師信、打官司都要用公家錢，所以未必肯做」。<br>黃國桐指，《噪音管制條例》禁止於晚上11時至翌晨7時，或公眾假期發出擾人噪音。如鄰居經常於受規管時段發出噪音，可報警處理。如仍不見改善，可考慮訴諸法律，聯同其他受滋擾鄰居，詳細記錄滋擾行為次數，並入稟高等法院申請禁制令。「呢類案件屬於按情理判決，如果受滋擾嘅唔止一戶，即可排除一對一私怨嘅可能性，幾戶一齊入稟，勝算大，亦可以好快解決」。<br>檔案編號：1115047<br><br>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate <br>◆各類表格： http://charity.appledaily.com.hk/forms <br>匿名投訴恕不處理。一經投訴，本報保留刊登權利。</p></body></html>