<html><header><meta charset="utf-8"><title>趣趣地：卡斯拿斯冷落佳人</title></header><body><h1>趣趣地：卡斯拿斯冷落佳人</h1><p>西班牙上年贏世界盃後，卡斯拿斯（圖）同主播女友莎拉卡邦娜露嘅世紀之吻令人回味，但所謂物極必反，據講兩人情海翻波，有傳已經分手。就咁聽，大家一定以為同早排女方批評基斯坦奴朗拿度嘅風波有關，但據說真正原因係兩人各有各忙，而卡斯拿斯鍾意同朋友約會多過拍拖，冷落咗女友喎。</p></body></html>