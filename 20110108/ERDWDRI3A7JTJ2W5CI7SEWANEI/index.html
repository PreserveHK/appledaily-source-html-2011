<html><header><meta charset="utf-8"><title>趣趣地：卡路爾放假杜拜鬆鬆</title></header><body><h1>趣趣地：卡路爾放假杜拜鬆鬆</h1><p>香港打工仔捱到冇時停，你話如果老細肯突然主動放你一個大假，你話幾爽？紐卡素當紅射手安祖卡路爾（圖）就有呢種福分，領隊柏度，近日突然放一個禮拜假畀安祖卡路爾，等佢可以去杜拜療傷兼叉電。點解揀杜拜？唔通貪當地好多回教徒，生活作風保守、規條多，令不嬲爛滾嘅卡路爾冇得亂嚟？</p></body></html>