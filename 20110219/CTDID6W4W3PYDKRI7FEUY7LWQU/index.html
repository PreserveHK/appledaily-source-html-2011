<html><header><meta charset="utf-8"><title>美漫畫風華麗登場　36英雄大亂鬥</title></header><body><h1>美漫畫風華麗登場　36英雄大亂鬥</h1><p>由上年東京遊戲展，Capcom公佈格鬥新作《Marvelvs.Capcom3：FateofTwoWorlds》，苦等到今個星期終於推出。睇遊戲名就知，Marvel漫畫英雄同Capcom遊戲英雄，都會排出最華麗陣容出戰，暫時所知，雙方出戰人數起碼都有36名，當中自然有唔少大家熟口熟面嘅面孔！<br><br>記者：許福合</p><p>兩大陣營對戰</p><p>格鬥遊戲對操作系統固然講究，今次新作對遊戲畫面都無放水！Capcom就講明《MVC3》畫面，會使用《Biohazard5》同《LostPlanet2》同樣嘅3D引擎──MTFramework支援，所以畫面深度同生動程度，都並非其他格鬥遊戲可比，配合高解像度美式畫風，角色出招時嘅效果特別激烈。<br>暫時官方就公佈兩大陣營，各自會有18名角色出戰，亦會有隱藏角色，需要玩家完成一定條件才可使用，例如好受玩家喜愛嘅豪鬼，同Marvel嘅Taskmaster，還有新角色魔域幽靈泪泪與哨兵機器人等，都會作首次登場！</p><p>炒上空中Combo</p><p>講番遊戲系統，開戰前可選定三個角色列陣，除咗使用角色本身格鬥技能外，《MVC3》亦強化咗Combo駁招嘅玩法，尤其係當打到對手飛起，就可以使用新加入TeamAerialCombo，喺換人嘅同時，並可作連招攻擊；雖然畫面有啲亂，但傷害比基本攻擊會更高。<br>另外，仲有招三個角色同時出手嘅必殺技，配合精采CG畫面攻搫，破壞力更高，不過要儲滿氣Bar先出得，掌握時機就好重要。</p><p>Profile</p><p>主機平台：PS3/XB360<br>開發：Capcom<br>類型：動作<br>人數：2人<br>售價：$328<br>查詢：Capcom（23661001）<br>網址： http://www.capcom.co.jp/mvsc3/ </p></body></html>