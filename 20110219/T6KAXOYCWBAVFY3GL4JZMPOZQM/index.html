<html><header><meta charset="utf-8"><title>隔牆有耳：鄭耀棠終開刀搞掂頸痛 - 李八方</title></header><body><h1>隔牆有耳：鄭耀棠終開刀搞掂頸痛 - 李八方</h1><p>受頸椎移位之苦暴瘦20磅嘅工聯會會長、行政會議成員鄭耀棠，在廣州做推拿、氣功只能治標，長痛不如短痛，棠哥毅然決定開刀希望斷尾，噚日做手術，十分順利，佢隨即向友好報平安。<br>據知棠哥去年10月到武當山旅行，可能平日少運動，上落山時無情力扭到頸椎，初時只係感到手腳麻痹，後來越來越嚴重，痛到寢食難安，推拿氣功都冇大作用。<br>醫生建議佢開刀，不過風險幾高，因此棠哥心大心細唔知應否做手術，然而頸痛加劇，因此佢最終都係決定入院，幸好手術成功，休養後應可痊癒。<br>為免舟車勞頓影響療養，棠哥今年好大機會唔會上京開全國人大會議。</p></body></html>