<html><header><meta charset="utf-8"><title>西甲大勢：靴高斯「客勝」發「維」 - 牽牛</title></header><body><h1>西甲大勢：靴高斯「客勝」發「維」 - 牽牛</h1><p>西維爾一沉百踩，教練文沙路卻「賴死唔走」，周日西甲面對靴高斯，縱有主場之利也難有勝算，冷敲客軍保不敗取「讓球主客和」的「客勝」。（球賽編號：星期日33；now632及660台明日2:00am直播）<br>西維爾上周中歐霸16強首回合主場以1:2敗予波圖，次回合要作客贏波才可出線，機會甚為渺茫；事實上西軍近況低迷，連同盃賽已6場不勝，排名亦跌至第8，距離來季歐洲賽目標越來越遠。西維爾季初辭去教練艾華利斯，由前馬略卡教練文沙路接手，但這位54歲教練與隊中外援球員關係欠佳，路爾斯法比安奴、簡路迪等多次表示希望離隊，西國傳媒也一直狠批文沙路領軍無方，但他始終未因戰績問題而離任，球隊整體士氣低落。<br>靴高斯算是西甲比較難捉摸球隊，上仗反勝薩拉戈薩終止4連敗；當然靴高斯今季作客表現平平，12戰只得6分，但既然有擊敗巴塞往績支持，趁西維爾病，有權「攞佢命」，「客勝」博得過。</p><p>維拉利爾主場「和」格</p><p>同日直播早場方面，由維拉利爾主場對馬拉加（球賽編號：星期日26；now632及660台今日11:59pm直播）；維拉利爾上周中歐霸作客強敵拿玻里能保不敗，雖然陣中仍有桑卡路士、安祖盧比斯等傷兵，但以主場威力，料可小勝失球問題嚴重的馬拉加，「讓球主客和」可取「和局」。文：牽牛</p><p>讓球主客和過關</p><p>星期日26維拉利爾和[-1]（3.65）x<br>星期日33靴高斯勝[+1]（2.55）2x3</p></body></html>