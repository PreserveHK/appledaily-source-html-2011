<html><header><meta charset="utf-8"><title>毒品莊家信主改過：以前生活喺地獄</title></header><body><h1>毒品莊家信主改過：<br>以前生活喺地獄</h1><p>如果有子女吸毒，家長對阿融應該恨之入骨，「就算家畀佢哋打，我都唔會還手。」他曾是毒品莊家，下線有拆家、艇仔。22歲時被警方卧底揭破販毒，手下頂罪被判監14年，他只入獄兩年半。販毒15年，被他毒害的人數以千計，死去的也不少。去年成功戒毒，創辦「閃爍樂團」任團長，他說：「以前的生活喺地獄」。</p><p>創作曲詞一手包辦</p><p>阿融小五已吸毒，18歲開始做莊家，賣K仔、冰毒和可卡因賺大錢。他的綽號叫「黃大仙」，手下有求必應，「要車、要錢乜都畀」；試過日賺20萬，駕過BenzE-class，戴過勞力士369，「落夜總會攬條女就塞幾千」。但他說生活很痛苦，「搵唔到真實嘅意義」，在人前是大佬，「但唔可以行出嚟話畀人知，每隔10分鐘我就要屙尿」。<br>毒品纏繞大半生，33歲的阿融去年經醫院轉介到基督教香港信義會天朗中心接受輔導，靠意志和信仰克服毒癮。今年七月成立「閃爍樂團」，創作曲詞一手包辦，包括團歌《閃爍》和他最喜歡的《得勝凱歌》：「但求可以不像以前，誰來為這世間奉獻」。<br>篤信基督的阿融曾相信報應，也是他最難跨越的心理恐懼，但他拒絕回望，「如果我仲不斷內疚，行唔到落去，你醫唔好自己嘅傷，點去醫好人？」最叫他覺得吊詭，是在中心重遇阿雲，「十幾年前賣貨（毒品）畀佢，十幾年後幫佢戒毒」。<br>《蘋果》記者</p></body></html>