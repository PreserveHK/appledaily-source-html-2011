<html><header><meta charset="utf-8"><title>霞姐被殺案刀手作供：家做證人隨時冇命</title></header><body><h1>霞姐被殺案<br>刀手作供：家做證人隨時冇命</h1><p>【本報訊】深水埗報販何慧霞（霞姐）被殺案昨在高等法院續審。在99年案發時落手將霞姐斬死的刀手梁志鴻昨出庭作供，稱收到斬人指示說明落刀部位是「唔會有事，唔會死人」的。至於另一刀手供稱決定做證人爆料前，因擔心「黑社會搞我屋企人」，故事前叮囑家人不要探監。<br>花名「長毛」的梁志鴻於07年因謀殺罪判囚終身，他經另一刀手李祖明介紹下，在深圳的士高認識首被告「昆哥」吳錫基，他說吳是黑社會大佬。「佢（吳）老婆係我契媽，我更加會尊重佢㖭。」他憶述，99年9月21日晚，他收到中間人連宗偉的電話表示「有嘢做」、「用刀教訓一個女人，話佢好麻煩」，他按指示赴約。他沒有拒絕：「講唔出口，唔通我唔做咩？」連安排梁、李及林自力做刀手，沒說明由誰負責落刀，只講明襲擊部位「唔會有事，唔會死人」。<br>至於李祖明接受盤問時稱，在09年提出上訴只是抱住「試吓」心態。「橫掂有律師，心態好似遊車河咁」、「終身（監禁）就終身，冇所謂……都坐咗咁耐監。」作為甲級囚犯的李否認前往法院出席上訴聆訊期間，在囚車上游說另一共犯盧漢興夾口供。李強調在懲教人員看管下，根本沒機會與盧說話。</p><p>擔心屋企人被搞</p><p>他指吳是黑社會大佬，是14K毅字頭，而他本人則是德字頭。李說09年決定做證人，擔心會禍及自己及家人。「我家做證人，隨時冇命，冇人擔保將來李祖名會有命！」他又說：「家指證係黑社會嘛，（有人）會搵黑社會搞我屋企人，所以我好擔心。」他事前已叮囑家人不要探監。他講出事實，只因殺了人要「找數」補償。<br>被告吳錫基（52歲）及蔡偉強（45歲）否認謀殺及以14K三合會社團成員身份行事。<br>案件編號：HCCC399/10</p></body></html>