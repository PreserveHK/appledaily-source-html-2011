<html><header><meta charset="utf-8"><title>Cammi疑似淫片曝光「我係處女，冇拍過」</title></header><body><h1>Cammi疑似淫片曝光<br>「我係處女，冇拍過」</h1><p>【重開艷照門之搞㷫街坊】陳冠希（Edison）偷嗒16歲學生妹謝芷蕙（Cammi）慾照風波發展到第五日，昨日再有一段長達3分鐘、疑似Cammi的「TT小姐」口交情慾片在網上流傳。Cammi昨日穿短裙晒長腿化濃妝，在屋企樓下交代事件，鄭重否認有拍過情慾短片。而一直潛逃的Edison，昨日被踢爆已逃到溫哥華，他亦在微博貼上嘆咖啡照，逍遙快活。</p><p>陳冠希與Cammi的慾照於本周二（1日）曝光，事件發展到今日已第五天，每日都有新發展。<br>前日有傳Edison和Cammi拍了一段兩分鐘情慾短片，昨日網上有一段「TT小姐」長達3分鐘的口交片，並圈出「TT小姐」跟Cammi三個相似之處，包括髮型、耳環及鼻，片段的拍攝手法與當年陳冠希跟張栢芝及鍾欣桐（阿嬌）玩自拍淫照相似。</p><p>「同佢一齊個幾月」</p><p>昨日大批傳媒繼續在Cammi位於秀茂坪的住所樓下等候，直至下午5時45分，她在樓下商場便利店門口交代事件，她以一身街坊裝長袖衫配短裙晒長腿，踢人字拖，濃妝艷抹獨自現身應付記者，吸引數十街坊圍觀。<br>以下是她與記者對話（記：記者　C：Cammi）<br>記：網上嘅情慾片係咪你？<br>C：我冇拍過任何情慾片，亦冇睇過。<br>記：到底你同Edison有冇性關係？<br>C：冇！同佢一齊只係個幾月。<br>記：但係有周刊話你第一次畀咗陳冠希。<br>C：我冇講過第一次畀咗佢。<br>記：點解當時唔即刻否認？<br>C：佢（該周刊記者）冇問我，當時好亂，唔清楚。<br>記：你仲係咪處女？<br>C：係！（肯定地答）<br>記：會唔會搵醫生檢查證明？<br>C：唔排除會去check，未同媽咪商量。</p><p>慘被看更拒諸門外</p><p>記：係咪已經冇返學？<br>C：冇返，好大壓力，唔知點面對，又怕影響人，預計星期一（7日）會返，希望大家畀啲空間我。<br>記：有冇再聯絡Edison？<br>C：我唔再講呢啲。<br>記：係咪有社工跟進緊？<br>C：社工已經知道，有安慰我。<br>記：怕唔怕再有情慾照流出？<br>C：我唔怕！最性感都係嗰幾張，其他都係正常合照。<br>記：同學點睇你？<br>C：唔清楚，但大家都好支持我。<br>訪問結束後，Cammi企圖兜路走撇甩記者，當她繞到屋企樓下的遊樂場時，一位正在唞凉的街坊阿伯揶揄她說：「嘿，佢都唔敢返屋企喇！」之後再有另一位屋邨阿叔嘲諷她說：「佢為咗博宣傳啫！」大批記者跟她返到所住大廈樓下，她趁一位阿伯進入大廈而攝位進入，但卻被大廈看更關門阻止她入內，又盤問她住哪個單位，擾攘了一陣才准她進入。<br>不過據知該段TT小姐淫片的女主角是一位私影女模與龍友的口交片，亦有網友認出這位女子不是Cammi，更認出片中男主角的下體亦不屬Edison，因為Edison的下體有一粒癦。</p><p>陳冠希避走溫哥華</p><p>事件男主角Edison除了在事發後第一日發出過一段分手聲明外，一直龜縮沒有露面，昨日有讀者在溫哥華拍攝到他避走當地的照片，出席溫哥華亞洲電影節宣傳他的新片《AlmostPerfect》，身旁還有一位女士陪伴他。<br>昨午Edison在微博貼上一杯咖啡照，在溫哥華快活逍遙嘆咖啡，寫着：「PeppermintMochac/ostarbucks」。<br>Cammi停學了兩天外，經理人Admond亦暫緩她的工作，包括取消出席今日一個商場騷、稍後舉行的幾個商場騷，和一個onlinegame活動，損失五位數字，Admond說：「係我哋自己要求取消，人哋冇話要換人，暫時畀佢休息吓。」<br>記者致電Edison爸爸陳澤民的手機，陳爸爸知道記者來電時亦十分有禮貌，但問到他有冇睇過兒子Edison和Cammi的情慾照時，他頓了片刻，語氣一沉並無奈說：「我冇嘢講！」記者再追問他，有沒有搵兒子傾過此事，他重複說：「我冇嘢講，我冇嘢講！」並匆匆掛線。　<br>採訪：黃曉妍<br>攝影：朱志聰</p></body></html>