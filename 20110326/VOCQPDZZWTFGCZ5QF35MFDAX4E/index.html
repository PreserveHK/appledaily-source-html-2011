<html><header><meta charset="utf-8"><title>開心飛起1：十大之掃Bra：三折變身　SexyGirl</title></header><body><h1>開心飛起1：<br>十大之掃Bra：三折變身　SexyGirl</h1><p>去泰國買bra是我等港女最愛的購物活動之一，但最怕是喜愛的款式無折扣，有折的靚款又分分鐘不齊碼，條數真是計到頭都爆！適逢下月是泰國新年，潑水節活動必定玩到由外濕到內，最好事先帶多幾套內衣褲上陣。今次就跟大家搜來幾個大商場格格價，順道介紹今年新款。<br><br>記者、攝影：陳慧敏<br>Model：Christina@Elite<br>鳴謝：AirAsia、Lub.d</p><p>夏日性感特賣</p><p>幾個場裏面，講款式最多最新最玩嘢，當選SiamParagon。3月30日至4月3日夏日sale開閘，商場營業時間由晚上的10時延伸至午夜12時，普遍折扣有八至九折，特別的selectiveitem（新舊貨都有）更低至四折！緊接4月12日至24日更加有sexysale，成個場佈置得超級性感，情趣款式不問出身（品牌），統統買兩件有八折！此時此刻，港女們買了二十年Wacoal，都不再一味死忠。今回乘新年新底底之名，揀來十大最靚設計，甚至款式好玩的泰國同國際品牌，與你共享。</p><p>FittingRoom<br>GossipBra炫耀美麗@Sabina</p><p>我肯定PR姐姐同老闆都係泰國品牌Sabina的死忠，皆因：「我們小學、中學、到現在都係買佢。」好似榮華月餅、維他奶一樣的老字號。早幾年見其款又老套杯又硬，唔係啩！原來近年它靜靜起革命，出了好多不同下線，最強是去年底新出的GossipBra，蕾絲勁靚，剪裁又夠潮，仲可以外着返工、行街、去party㖭。</p><p>貼身優雅@BSC</p><p>香港已經有小店專入BSC的Lingerie系列，不過價錢係泰國定價的兩倍！新出的GlitteringStar系列走閃令令高貴路線，雖然，有時，有點娘……但勝在BSC的設計多數都無厚墊，絲質絹質，透明蕾絲等全走優雅系列，令人着得舒服自然。</p><p>女超人上身@Kyra</p><p>除了Playboy以外，去派對前可以去泰國品牌Kyra望望，一定買到爆搶costume式套裝。碎花清純田園小花邊，穿上後純情指數爆燈。轉頭入fittingroom換件黃金WonderWoman戰衣，連頭帶手帶成套，立即成為全場焦點，唔攞盡收視至出奇。</p><p>少女世界@Viora</p><p>又是不似內衣的當地內衣品牌，大蝴蝶格仔bra，配棉布燈籠褲仔，fashion得來似cosplay。因為是十多二十歲少女品牌，尺碼最大只有C，大胸女免問。</p><p>3in1Bunny兔@Playboy</p><p>即使在早幾年Playboy售賣點比今日多的情形下，泰國Playboy款式總是多點靚點又玩嘢點。去年冬季款式，bra同褲仔上都扮恤衫領設計，好得意。今年新款居然玩三合一，一件TheBunnyBra附送兩套pad，A、B、C或D、E、Fcup任變都得。</p><p>清純簡潔@Pavo
</p><p>泰牌Pavo是主攻學生少女市場的品牌。個名Pavo雖然係拉丁文「孔雀」的意思，但全線設計都非常簡單，價錢仲好抵，100蚊都唔使。另有最傳統的肉色運動型bra，適合發育中的少女。</p><p>a.SiamParagon</p><p>地址：	991/1Rama1Rd.,Pathumwan,Bangkok<br>電話：（66）02-6101000<br>交通：BTSSiam站一出即達<br>網頁： http://www.siamparagon.co.th </p><p><br>MidnightSale減至三折</p><p>除SiamParagon外，以平實省錢為重任者，可去Central，因那兒折扣好使好用，如由現在起至3月28日，Central各商場正進行LingerieSale，大部份貨品可享五折。即使趕不上，各品牌自己又搞折上折，如Wacoal每星期都會選出當月新品，同舊款一齊做五至七折。另外，在4月25日以前，只要一口氣買夠1,000baht（約$258），就可換coupon，以後所買貨品有九折；買夠2,000baht（約$516）有八五折；最高7,000baht（約$1,805）有六折！仲有，由3月31至4月6日的MidnightSale，營業到凌晨12點，最高三折！</p><p>b.CentralChidlom</p><p>電話：（66）02-6557777<br>地址：	1027PloenchitRd.,Lumpini,Pathumwan,Bangkok<br>交通：乘BTS至Chidlom站下車<br>網頁： http://www.central.co.th/th/index.php 
</p><p><br>註：以上貨品未計折扣，全是正價</p><p>泰國人對真心為民服務的皇室，充滿粉絲式的愛戴，100泰幣上印有的是國王拉瑪五世，即泰國歷史上最「西化」的國王，背後更印上他解放奴隸制的情景，也是令全國人民對他極擁戴的一幕。</p><p>TravelMemo</p><p>持特區護照或BNO人士均毋須簽證。泰國領事館：25216481<br><br>乘AirAsia經濟客位往返香港及曼谷，機票連住宿ConvenientResortBangkokSuvarnabhumi一晚，票價$1,320起。<br>查詢： http://airasiago.com </p><p><br>220V，兩扁腳插座<br><br>1港元約兌3.88泰銖（文中價錢已折算港元）</p><p>下周多雲，22至34℃</p></body></html>