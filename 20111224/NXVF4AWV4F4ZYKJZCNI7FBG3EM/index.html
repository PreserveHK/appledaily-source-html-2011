<html><header><meta charset="utf-8"><title>宅錄：暖足襪語</title></header><body><h1>宅錄：暖足襪語</h1><p>唔知你有無我嘅煩惱？返屋企一除鞋，隻腳就會好凍！上床感覺更慘，因為對腳太凍而瞓唔着；好似今日只得十度八度嘅日子，隨時對腳仲會無血到，搞到抽筋痛醒！其實一對襪就可以解決以上問題，而且仲靚得非常！<br><br>記者：陳家蕊<br>攝影：陳盛臣<br>場地提供：TequilaKola<br>模特兒：Waye（GME）</p><p>坐定定電子暖腳<br>按摩暖腳　起雙飛</p><p>Panasonic新返EW-HA42，睇樣都知取材自屋企着嘅「襪鞋」概念，不過係DoubleSize！佢仲將電子暖腳器同按摩功能融入其中，當你經過整天辛勞，返到屋企就可以馬上爽番吓！可能你會問，熱住按摩、咁咪好容易「焗腳汗」？放心！佢嘅毛巾部份可以拆出清洗。</p><p>USB慳家版</p><p>上二千銀買部機暖腳，未必人人捨得花，如果你只為求暖，仲有款米妮平價版，幾百蚊貨仔、仲要行USB供電，從此用電腦上網、睇書、睇電視，一邊暖住對腳，疏肝到痹！</p><p>周圍碌舒服家居襪</p><p>唔係人人可做少奶奶！坐定定嘆住暖腳！在家都擺脫不了勞碌命？Fine！暖腳「家居襪」啱你啲；家居襪同一般襪最大分別，係佢較厚身，雙腳就好似着住極厚毛巾浴衣咁舒服，加埋佢有防滑膠粒底，襪頭橡筋亦較寬鬆，着落全無壓迫感！</p><p>保暖長襪套$69/e</p><p>着咗家居襪都唔夠暖？小腿以下感覺仲係凉颯颯？咁「家居襪套」將會係你嘅選擇，一樣使用類厚毛巾材質，而且更玩轉色彩鮮艷之能事！靚女Waye試着：「好想着佢出街囉！」</p><p>動物家居襪$49-$59/e</p><p>家居襪好多時都係要Show給人看的，靚色配動物造型，喺屋企開睡衣派對都啱着啦！</p><p>羊毛家居襪$59/e</p><p>襪身以羊毛作材質，以疏織手法令其更鬆軟，而且係咁多款式中最暖的！</p><p>波點長襪套$69/e</p><p>粉紅波點加蝴蝶結，玩日式卡娃兒。</p><p>小雞家居襪$59/e</p><p>可愛小雞造型，靚女家居襪童心版！</p><p>保暖襪靴$270/d</p><p>高筒設計配硬身材質，靚似着Boot！</p><p>羊毛家居襪$59/e</p><p>以羊毛作材質，短短都唔驚凍親。</p><p>小暖包加暖選擇</p><p>a.JCshop31022783<br>b.卓悅化妝品23808010<br>c.莎莎化妝品25055023<br>d.Felissimo25656565<br>e.L'Rosace26013233</p></body></html>