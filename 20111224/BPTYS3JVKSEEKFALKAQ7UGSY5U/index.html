<html><header><meta charset="utf-8"><title>特稿夜蒲女：有得飲就來者不拒</title></header><body><h1>特稿<br>夜蒲女：有得飲就來者不拒</h1><p>16歲的阿Pat居於新界，在尖沙嘴夜蒲了兩、三年，是妹場常客，「我鍾意尖沙嘴，啲人無中環咁扮嘢」。她中二輟學，曾因多次離家出走而被送入監管院舍。她自言自己「好飲得」，但沒錢，只要有人請就來者不拒，「嘔完之後再飲囉……去玩好多時都唔使畀錢，例如有啲地方有Ladies'Night、仲有男仔請。」她笑言遇到警方查牌她都能夠逃脫，「如果查牌會有人大叫『查牌呀！落去先！』，聽到咪走囉，一陣再返上去。」<br>一臉稚氣的Pat說：「唔驚俾人呃，大家都係玩吓啫……係有試過俾人抽水叠吓膊頭，仲有個friend俾人揭起成件衫，不過之後唔知點喇……」她憶述15歲開始吸冰毒，曾在酒吧內被新相識成年男子邀請去「瀑冰」(用玻璃壺吸冰)，「點知去咗時鐘酒店，佢話我俾鬼纏，隻鬼做完先肯走，我當時就嚇到大喊，個男人見到咁就走咗……我覺得成件事好搞笑，哈哈！」Pat說，除有免費酒，吸毒也有人請，「有時K仔、有時Fing頭囉。入去前索冰，個人精神啲，跳舞跳耐啲，索完三日都唔使瞓覺食嘢，當減肥囉。」</p><p>「家搞嘢好平常啫」</p><p>17歲的阿Wing中三輟學，現當售貨員，「一星期蒲五晚」。她說：「做嘢咁悶，響屋企又悶，唔蒲會悶死。」她說：「入唔到場嘅話，打個電話就解決到……通常入到場就可以任飲。」Wing自言飲醉了會「斷片」，「唔知有冇俾人抽水㗎，都知道有啲friend會俾人帶上房……家搞嘢好平常啫。」她自認有索K習慣，「啲仔一般都有響身，又或者問睇場攞」。<br>「蒲齡」不淺，Wing自然也遇過警方查牌，「一般差人上嚟之前都會知，有時見到有人傳SMS……到時就會揳啲毒品響梳化罅或者黐響枱底。」她說，就算被警方帶回差館，要父母接走，很多蒲友也不怕，「佢哋父母都唔係好理，有家長更同仔女講：『下次唔好咁蠢畀人捉到喇』。」<br>《蘋果》記者</p></body></html>