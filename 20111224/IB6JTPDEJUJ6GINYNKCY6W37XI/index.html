<html><header><meta charset="utf-8"><title>咖喱汁撈出大曱甴</title></header><body><h1>咖喱汁撈出大曱甴</h1><p>【本報訊】曾被旅遊書《LonelyPlanet》推介為本港地道飲食覓食熱點之一的尖沙嘴海防道臨時街市暨熟食市場內一間小廚，有市民光顧外賣咖喱石斑飯，在咖喱汁撈出一隻大曱甴，十分惡心。事主致電小廚要求更換蕃茄豬扒飯，豈料茄汁內又有小曱甴，事主被嚇怕，聲言不再光顧。</p><p>大青斑魚腩「冇一半」</p><p>吳先生昨午約1時半，與同事在海防道臨時街市一間小廚外賣兩個咖喱飯，返回公司後發現其中一個咖喱石斑飯內藏一隻大曱甴（圖），致電要求更換其他食品，不料同樣「加料」。<br>此外，梁小姐與家人前晚在觀塘開源道百樂門宴會廳做冬晚飯，享用一圍2,680元套餐，當中一條大青斑魚肚「成個魚腩位冇咗一半」，懷疑有人取去魚腩作「一魚兩食」。經理解釋因廚房師傅打橫劏魚取出內臟，蒸魚後收縮裂開所致，事主不滿解釋，聲言不再幫襯。該店姓紀女經理稱，「條青斑唔係霉爛有問題，只係劏魚方法唔同！」<br>食家劉健威看過讀者提供圖片後認為：「酒樓劏魚方法好奇怪，未見過人哋咁樣剪開個魚肚抽內臟，但佢應該冇呃個客，條魚個窿真係收縮口嚟嘅！」<br>劉認為酒樓無必要偷走「一嚿肉」，「嗰嚿魚腩都做唔到第二道菜！」</p></body></html>