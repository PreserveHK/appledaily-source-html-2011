<html><header><meta charset="utf-8"><title>我有Feel：Vision各自精采</title></header><body><h1>我有Feel：Vision各自精采</h1><p>上年BMW架概念車Vision降臨香港，吸引到唔少人專程到IFC一開眼界，最後連《職業特工隊4》型男湯告魯斯都以呢款藍白配襯、定名為EfficientDynamics（i8）嘅混能超跑作戲中愛驅。無獨有偶，喺剛完結嘅日內瓦車展同上海車展，有另一款Vision蒲頭，我仲以為係i8進化版，其實正確名稱為ConnectedDriveConcept，外形由Coupe轉為開篷，最大賣點係玩「連線」，將大熱嘅汽車資訊，跟車主手中嘅SmartPhone作緊密聯繫，又或上網Update導航、四周好玩地方、加油站等資訊。兩款Vision各自各精采，到正式量產推出時，可能唔知點揀好喇！<br><br>記者：徐影龍</p></body></html>