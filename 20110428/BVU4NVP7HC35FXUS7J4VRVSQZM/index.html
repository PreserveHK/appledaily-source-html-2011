<html><header><meta charset="utf-8"><title>Sammi掛住安仔每日一電解相思</title></header><body><h1>Sammi掛住安仔<br>每日一電解相思</h1><p>【雲南直擊】杜琪峯執導、鄭秀文（Sammi）與古天樂主演的愛情懸疑喜劇《高海拔之戀II》昨日在雲南香格里拉3,200米高海拔拍攝，與許志安剛復合的Sammi心情極靚，不諱言歸心似箭，盼盡快完成拍攝回港，以解相思之苦。</p><p>鄭秀文與許志安復合不久，就要遠赴雲南的香格里拉兩個多月拍攝杜琪峯執導的《高海拔之戀II》，昨日見到她明顯消瘦，但心情甚佳，面對漂亮美景，會否考慮與安仔重遊一次？她笑說：「呢度嚟一次就夠啦。」問到安仔是否曾來探班？她甜絲絲說：「秘密，唔講你哋知。」</p><p>激瘦8磅縮咪</p><p>談到安仔有否帶Sammi喜歡吃的鹹牛舌探班？她哈哈笑說：「呢度咁凍，嚟到都變硬晒啦，我家乜都唔想，最想即刻拍完戲返屋企，好想家呀。」Sammi又謂每天都有和安仔通電話，並不擔心安仔會因為她與前緋聞男友古仔合作拍戲而吃醋，她說：「我同古仔係老拍檔，拍戲好有默契。」<br>Sammi指瘦了8磅，現時只有98磅，因食物不對胃，故回港後一定要大啖美食增磅。記者笑她咪咪（胸部）縮得更小，Sammi沒好氣說：「係呀，屈咗入大腸，不過瘦咗上鏡比較好睇。」問她安仔會否感到肉痛？她羞澀說：「你哋自己去問佢啦！」
</p><p>唔敢高原接吻</p><p>古仔今次與Sammi雖演情侶，但二人並沒親熱戲，問他是否因Sammi已名花有主，他笑說：「係劇本問題，同埋呢度係高原，可能拍我哋接吻戲會唞唔到氣啩。」杜琪峯與韋家輝聯合執導的《高》片，寰亞約投資了5,000萬，問阿杜為何不加吻戲？他說：「怕佢兩個都唞唔到氣會入院就煩，同埋又怕古仔啲鬚太拮人，不過我冇見過古仔留鬚原來係咁正嘅！」<br>此外，古仔演出葉偉信版的《倩女幽魂》今日在港上映，內地上周二已經開畫，截至前日已收了約8,000萬人民幣，昨日他知道影片賣座相當開心，他說：「希望香港開畫都有唔錯票房成績，戲入面有一場我俾人淋狗血，嗰啲人造狗血好刺眼，拍呢場戲令我最難忘。」<br>採訪、攝影：丁寧</p></body></html>