<html><header><meta charset="utf-8"><title>陳奕迅寸倒奶Kary腦充血</title></header><body><h1>陳奕迅寸倒奶Kary腦充血</h1><p>陳奕迅（Eason）、黃貫中（Paul）以及吳雨霏（Kary）前晚一同演出新城音樂會，其中Kary以谷胸熱褲上陣，她當眾大讚Eason「un」得，惹來台下陣陣淫笑。Kary更使出一招倒掛倒奶搶鏡，卻被Eason取笑腦充血。</p><p>前晚陳奕迅、黃貫中、吳雨霏和樂隊ThePostman一同在亞洲國際博覽館演出新城音樂會，全晚以rock歌為主，打頭陣出場的Kary穿上貼身谷胸裝和長裙出現，唱完幾首歌後除去長裙，以熱褲look表演連場勁舞，她使出一招倒掛倒奶搶鏡。Paul出場獨唱後，再與Kary合唱，Paul笑言：「我頭先喺後台見佢除條長裙時真係流鼻血。」Kary指Paul戴着黑超，何故睇得如此清楚？Paul搞笑說：「我呢副超係X光。」</p><p>女致甩嘴</p><p>Paul和Eason玩crossover，Eason唱出Paul的一曲《無得比》，而Paul則唱Eason的《與我常在》，Eason表示：「可以同阿Paul合作，我好似粉絲咁可以同偶像合唱。」說畢他更跪拜Paul。<br>Eason彈結他跟彈鋼琴的Kary合唱，Kary索性除去4吋高踭鞋向Eason說：「你好似好un得喎？」觀眾即傳來陣陣淫笑，Kary即說：「我係咪講錯嘢？」Eason未有回答只顧望着Kary的透視裙。最後兩人合唱《講男講女》，Eason不慎甩嘴。<br>接受訪問時，問到Eason是否顧着望Kary的透視裙？他笑言：「我乜都望唔到，只係望到靚嘢，我有乜嘢未見過，我望Kary只望到一樣嘢。」Kary表示：「係咪講我個鼻呀？」提到倒掛倒奶，Kary指之前曾表演過，Eason插嘴謂：「我只係見佢腦充血咋。」有傳日前朱茵暗示將跟Paul結婚，Paul聞言說：「今晚唔講呢啲，唔想搶去焦點。」<br>採訪：馬建華<br>攝影：葉君海</p></body></html>