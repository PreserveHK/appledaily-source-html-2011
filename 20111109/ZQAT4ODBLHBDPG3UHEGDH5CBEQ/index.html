<html><header><meta charset="utf-8"><title>換個好腦袋　$58抽走</title></header><body><h1>換個好腦袋　$58抽走</h1><p>入秋微凉，係時候換季，唔係講買衫，而係幫愛機換個靚袋。美國品牌Incase與澳洲CRUMPLER以激筍價五折開倉，發售多款Macbook潮袋，斜揹、背囊，甚至手挽都有，花款同實用性兼備，讓你隨身抽住周街走，人機一樣靚爆鏡。<br><br>記者：陳國輝<br>攝影：楊錦文<br>Model：Kiu@Zmodel</p><p>草綠軍袋內櫳軟滑</p><p>鍾意Shopping，又經常流連Cafe，計我話輕巧斜揹袋必屬女士BestBuy！例如草綠色IncaseCL55036，就好適合作中性打扮嘅女仔，質料上以麻布為主，長方形袋身，而且線條比較粗獷；但最抵讚其實係內櫳，內有軟綿綿嘅仿羊毛質感，可放置最闊嘅15"Macbook，唔驚刮花，又有輕微防震，遇上落雨天就要小心啲，因為佢唔可以防水㗎！<br>至於其他色系斜揹袋，仲有深紫色IncaseCL55316、灰色可變成手挽嘅IncaseCL57385，以及感覺好Casual嘅CRUMPLERPP05A，全部放得落15"Macbook，最平$399起。</p><p>外遊背囊袋中有袋</p><p>經常旅行或公幹，最好揀淺藍色背囊CRUMPLERSA04A！佢用超特別袋中袋設計，入面有個可裝13"Macbook細袋，唔用時就可用魔術貼將佢固定，而綠色CRUMPLERSE05A則屬於一款行街袋；假如你用大尺寸Macbook，不妨考慮可放17"嘅IncaseCL55367或15"嘅IncaseCL55312。</p><p>的骰手挽拎住行</p><p>喜歡手挽式設計，走平價路線嘅ahaNotebookCase又是否你杯茶？尺寸由10.2"至15.4"不等，iPad同Notebook都用得，顏色與花紋選擇多，以原價時二三折開售，最平$58就可入手。另一CRUMPLERRT04A就可容納15"Macbook，仲內附一條斜揹帶，多一項用途。</p><p>開倉詳情</p><p>日期：即日起至11月25日<br>時間：中午12時至晚上8時<br>地點：旺角電腦中心2樓219號<br>查詢：CaseCollection（27718801）</p></body></html>