<html><header><meta charset="utf-8"><title>Jeana裸戰陳柏宇谷爆男友</title></header><body><h1>Jeana裸戰陳柏宇谷爆男友</h1><p>Jeana（何佩瑜）於電影《喜愛夜蒲》再與Phoebe鬥個你死我活，Jeana更有大膽演出，真空上陣與陳柏宇演床戲，首次擔重角色的她表示接拍時已決定豁出去，拍攝期間更因過份性感而與男友經常爭執更一度冷戰。</p><p>近期與Phoebe鬥個你死我活的Jeana，在電影《喜愛夜蒲》中再次互撼鬥性感，戲中Jeana飾演本來從未蒲過，但一蒲成精的角色，更與陳柏宇（Jason）大膽床戰，她說：「今次都算入行以嚟最大膽尺度，因為我有場床戲真空上陣，只係用手遮住胸部，拍之前都好緊張，我同Jason都有事先溝通，大家仲飲咗少少酒，希望可以投入啲！」由於該片主要圍繞年輕人的夜生活，故Jeana接拍時已豁出去：「成套戲都係好寫實嘅夜生活，而且自己戲份都好重，所以都有晒心理準備。」</p><p>「眼中都冇對手」</p><p>Jeana表示戲中雖然有宿敵Phoebe，但自己戲份比Phoebe重很多，對於兩人經常隔空互寸，她說：「書展係一個比賽，成件事已經完咗，眼中都冇對手，因為大家已經注意到我，所以我會放多少少時間喺工作上，喺呢個位下工夫係最重要！」<br>戲中Jeana大賣性感演蒲精，她表示早兩三年前屬夜蒲一族，她說：「試過最驚係有次出去玩飲到好醉，最後斷晒片，醒返就喺自己張床上面，好彩當時有男朋友在場，之後問返佢自己到底做過乜嘢，佢話我飲醉之後不停錫佢，好彩係錫男友，所以今次嘅演出好易掌握。」</p><p>「唔會set條底線」</p><p>Jeana表示希望可拍多些電影，問到會否接受三點盡露時，她說：「哇！都係要睇劇本先，咁我又唔會為自己set條底線，所以將來事冇人知。」但她表示因性感演出與男友經常爭吵，拍《喜愛夜蒲》期間更一度冷戰，她說：「佢唔鍾意我太性感，咁我份人又好任性，呢樣係我嘅事業，如果我唔做佢亦幫唔到我做，曾經一度冷戰冇嘢講，後嚟先接受。」<br>採訪：王崇穎<br>攝影：仇志德<br>髮型：Danielofchin.G<br>服裝：Guess</p></body></html>