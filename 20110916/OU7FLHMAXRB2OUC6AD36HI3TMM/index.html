<html><header><meta charset="utf-8"><title>團體網與供應商　五五分賬</title></header><body><h1>團體網與供應商　五五分賬</h1><p>【本報訊】網上團購近年大行其道，餐飲優惠、興趣班、美容水療療程，甚至旅行團等也會出現在團購網站，優惠可低至三至五折，吸引不少市民付款參加。有團購公司負責人透露，團購被企業視為新穎的宣傳伎倆，大部份產品或服務提供者都願意提供折扣優惠，以收宣傳效用；一般而言，團購網會與服務或產品提供者五五分賬，越多人團購，雙方賺取的利潤越多。<br>在本港經營團購網站的負責人表示，市民團購好方便，只需要有信用卡戶口就可以，「團購種類包羅萬有，買個行李箱、買個旅行套票又得，你想買乜嘢都可以喺網上買到，香港人咁忙，上網購物已經成為習慣」。<br>該負責人指出，一般團購網會與多間產品或服務供應商合作，推出服務或產品之前，網站會先了解企業的服務和產品質素，才會簽訂合約，「好似餐飲優惠，睇吓間餐廳嘅食物質素係點、衞生環境等，最重要係餐廳可唔可以容納到團購嘅人，因為多數有優惠都會吸引大批人團購，如果團購咗嘅人食唔到，咁平都冇用啦，甚至會畀網民數臭間公司」。</p><p>學者：市場未飽和</p><p>中文大學市場學系教授冼日明表示，團購網站可向消費者提供一站式服務，加上產品價格便宜，這樣的商業模式具發展潛力，「家喺香港做團購網有發展空間，相信個市場唔會咁快飽和」。但他提醒消費者，團購前要考慮清楚，也要認清產品或服務質素，「唔好因為見到平就衝動買咗無需要或劣質嘅產品」。<br>不過，今次巨龍船務團購出事，有業內人士分析，巨龍結業是預料之事，原因是先天不足，只有兩艘船行走港澳航線，令散客及旅行團打退堂鼓。巨龍船務另一致命傷是沒有賭場作支援，「好似金光飛航咁，都係得約10隻船，經營都好困難，但佢哋有賭場做後盾，可以載啲客嚟賭錢補番」。他續稱，巨龍今年7月改變策略，以優惠票價爭取團購客，希望吸引更多旅客乘搭，但平均入座率只得三成，走不出結業命運。</p></body></html>