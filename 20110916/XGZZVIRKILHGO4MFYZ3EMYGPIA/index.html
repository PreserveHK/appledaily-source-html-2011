<html><header><meta charset="utf-8"><title>MK鹹豬手法拉猴子偷桃狙擊小天華</title></header><body><h1>MK鹹豬手<br>法拉猴子偷桃狙擊小天華</h1><p>無綫人氣劇《潛行狙擊》已曲終人散，但卻遺下漏網之娛。近日網上流傳《潛行》上月於旺角舉行的宣傳活動短片，片中陳法拉伸手攞謝天華的小提琴弓時，竟不慎錯摸兜起小天華，令在旁的黃智賢和張國強笑爆嘴。該片段上傳至今，已獲三萬網民爭睇法拉猴子偷桃。</p><p>近日網上流傳這段陳法拉潛行狙擊小天華的50秒短片，事發於上月《潛行》劇組在旺角朗豪坊舉行宣傳活動，當日到場藝員有陳法拉、Laughing謝天華、辣薑黃智賢、烈哥張國強、嵐姐江美儀和阿檬黃智雯等。當時穿「瀨屎褲」的天華在一眾藝員和唱下，以小提琴奏出《小明上廣州》，當他演奏完畢後，竟發生法拉猴子偷桃記。</p><p>點擊率已過三萬次</p><p>片中清楚可見天華垂下雙手，放低小提琴和琴弓時，身旁的法拉本來想拿起他的琴弓，豈料一時錯手，不小心兜中小天華，天華望一望她尷尬大笑，然後退後一步，法拉則若無其事笑說：「Laughing好特別呀！」一旁的烈哥已笑到冇眼睇，辣薑也笑到搵手遮嘴，他邊笑邊讚天華拉小提琴OK，他說：「OK喎，我呢個角度睇佢嘅專注法呢，好犀利呀！」該短片上傳YouTube後，點擊率已過三萬。前晚記者致電天華，他反問：「有啲咁嘅事？當時我知唔知呀！」事發一刻天華望了下體一眼又退後一步，料應有feel，但他說：「可能double位，完全冇話俾人掂到重要部位。」叫天華不如上網重溫，他堅持：「唔需要，如果俾人掂我實知，我實有感覺㗎！」</p><p>天華寸馬仔唔成熟</p><p>天華昨日在港鐵紅磡站出席防止罪惡揭幕禮，對於馬浚偉不滿無綫冷待《紫禁驚雷》但狂谷《潛》劇，天華說：「如果佢咁講真係唔係太成熟，小朋友咗啲，感覺係爹哋媽咪唔買玩具畀佢，公司唔係睇單一收視就祝捷，係睇平均收視，所有嘢唔係自吹自擂，有數據嘅。」<br>另外，法拉昨晚到中環出席手錶活動，有傳陳志雲力捧她做今年視后，她說：「冇聽過，公司唔係話捧邊個嘅。」有傳日前她跟高層樂易玲同場時，法拉對樂嘴藐藐，她說：「我同樂小姐真係冇嘢，係上司同下屬。」有指樂易玲捧陳茵媺力撼法拉，她亦表示未有聽聞。<br>採訪：夏琴、胡比<br>攝影：林德雄</p></body></html>