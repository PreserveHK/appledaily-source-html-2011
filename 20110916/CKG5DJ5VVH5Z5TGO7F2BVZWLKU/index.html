<html><header><meta charset="utf-8"><title>求驗客手記：同志球星拍4仔後防失手 - 求驗客</title></header><body><h1>求驗客手記：同志球星拍4仔<br>後防失手 - 求驗客</h1><p>性在心中難開口，何況係有龍陽之癖？不過前比甲梅赫倫球員迪花高（JonathanDeFalco）懶理世俗眼光，公開非男不愛嘅性取向。佢脫離球圈，唔用對腳，決定全情投入同志圈，挺起胸膛兼挺硬腰板拍同志小電影。純愛AV？非也，佢谷起6嚿腹肌，一副4仔戰鬥格，人各有「志」，一副關你鬼事嘅模樣，最緊要happytogether。<br>現年27歲嘅約拿芬迪花高，身高5呎10，體重170磅，擺明係踢波料子，不過呢位比利時兵今年因為比賽受傷，決定掛靴退出球壇。佢喺球場上司職後衞，守後一流；喺情路佢就完全唔介意「後防」失守，近排開始以費干尼（StanyFalcone）為藝名，全情投入3、4仔事業，寓工作於娛樂。不妨睇睇電影對佢嘅描述：「佢係其中一個令人㷫烚烚，令人欲仙欲死、氣喘喘任人魚肉嘅壯漢。佢一副俊美臭皮囊、一身雄健肌肉，簡直完美。」佢嘅作品，喺歐美同好多國家都有得睇，斷估反應唔錯。</p><p>迪花高斥球圈多歧視</p><p>「以前我都有過女朋友，不過只係對男人有feel，自從20歲開始就喺同志圈打滾。不過，我踢波時冇人知，如果我嘅性向俾人知，就肯定有好多問題。」對於世俗眼光，佢一臉不屑：「足球世界似乎仲未開放畀男同志，當中有太多歧視、太少包容。」迪花高冇講錯，喺足球圈有幾多係男同志冇人知，而對上一位願意公開同志性向嘅名將法辛奴（圖），就喺球員時代備受歧視，據聞最後佢仲喺性侵犯事件後承受唔到壓力，於是走上自殺絕路。<br>時代進步，唔知大家接唔接受到迪花高，佢就話之你，講明「好享受拍同志電影」，會繼續敬業樂業喎。</p></body></html>