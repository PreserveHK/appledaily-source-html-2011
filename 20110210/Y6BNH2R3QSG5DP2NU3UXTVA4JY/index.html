<html><header><meta charset="utf-8"><title>中環在線：中銀羅康平過檔信置搞租務 - 李華華</title></header><body><h1>中環在線：中銀羅康平過檔信置搞租務 - 李華華</h1><p>銀行界同地產商向來關係密切，銀行佬變地產佬時而有之，最近又有一單嘞。<br>以前喺中銀香港（2388）做個人金融業務總經理嘅羅康平（圖），原來3個月前過檔信置（083），幫主席黃志祥手，擔任專責項目總經理一職。<br>之但係，究竟呢個係咩專責項目咁緊要呢？Lawrence（羅康平洋名）好口密，淨係話會幫吓手做租務……咁又係，信置有名你叫「地產大好友」，手頭咁多project，整番個專門團隊嚟搞吓啲租務，都係應該嘅。<br>喺銀行界打滾咗好多年嘅Lawrence，07年加盟中銀香港之前，喺獅子銀行做咗廿幾年，佢嘅強項係搞按揭產品，咁可以點樣幫到黃志祥手？大家不妨拭目以待！
</p></body></html>