<html><header><meta charset="utf-8"><title>徐淑敏認輸畀高海寧咪神讓位</title></header><body><h1>徐淑敏認輸畀高海寧<br>咪神讓位</h1><p>徐淑敏婚後即卸下咪神名銜，順勢令高海寧穩坐無綫咪神之位，其實兩位有料之人不分彼此，更經常互相討論健美心得，高海寧眼見徐淑敏產後越食越瘦，十分羨慕，相反徐淑敏則恨有高海寧身材的玲瓏一面。</p><p>徐淑敏、高海寧及沈卓盈三位美女在無綫屬同一經理人，她們感情要好，在過往一年各有不同發展，徐淑敏婚後誕下女兒過着少奶奶生活，今年更舉家到馬來西亞過農曆新年，她直言婚後心境改變不少，還說：「好樂意做妻子同媽媽，工作要睇時間嚟選擇，又未至於唔做嘅。」</p><p>懷孕最豐滿</p><p>曾有咪神之稱的徐淑敏，成為母親後已減少性感，造就新一代咪神高海寧上位，對此徐淑敏說：「佢（指高海寧）身材勁過我，自己最豐滿時係懷孕期，但我對咪神呢個稱呼一啲都唔抗拒，尤其我哋經理人旗下嘅藝人個個都係有料之人，只係唔會成日騷出嚟啫。」<br>高海寧則不怕貨比貨，還表示入行後與徐淑敏相識並成為好朋友，她說：「我哋冇比較，徐淑敏係我師姐，見到佢結咗婚好幸福，生完BB仲更加靚，成個潮媽咁，好羨慕佢咁瘦，所以會成日問佢點減肥。」而每年過年高海寧婆婆必定會包餃子及製作傳統糕點，高海寧多年來學師有成，今年也有炮製給家人品嚐。</p><p>沈卓盈轉型</p><p>沈卓盈脫離兒童節目一段時間，苦心經營改造自己，騷身材在所難免，沈卓盈笑言：「每個人都有唔同賣點，配合場合就可以，我喺電影《我愛HK開心萬歲》都有性感演出，第一次拍電影時着泳衣，係自己突破。」眼見好友徐淑敏婚後幸福滿瀉，沈卓盈說已親手寫下揮春貼在房間，今年她希望豬籠入水及身體健康，並有買桃花催運。<br>採訪：卓寶花<br>攝影：葉君海<br>場地：旺角新世紀廣場<br>化妝：徐淑敏（TiffanyFong）<br>髮型：徐淑敏、沈卓盈（Briankan@Hair）</p></body></html>