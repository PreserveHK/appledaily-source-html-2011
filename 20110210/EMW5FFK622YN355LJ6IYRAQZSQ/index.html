<html><header><meta charset="utf-8"><title>寫真事務所：FinePixX100三月開賣</title></header><body><h1>寫真事務所：FinePixX100三月開賣</h1><p>富士嘅數碼相機都真係靜咗好一排，風頭俾M4/3冚晒！翻身之作FinePixX100終於決定「影期」，3月5號係我呢類富士躉重大日子！金屬機身配荔枝皮面、好寸嘅機頂快門同+/-EV擰掣；定焦23mm/f2.0鏡頭環上，仲有支調校光圈棍仔！機面撥掣終於得悉原來係光學/電子Viewfinder轉換掣，一切加起嚟，真係有重拾原始手動機感覺！<br>機身規格，行APS-C（23.6×15.8mm）特大號CMOS，ISO勁玩ISO100-12,800，記憶卡用通用SD制式；機身尺寸126.5×74.4×53.9mm，不過就墜手到有445g，無計、多金屬件嘛！日本公佈機價128,000日圓，不過香港舖估計七、八千應該可以得手！<br><br>http://fujifilm.jp/personal/digitalcamera/x/finepix_x100/<br><br>記者：朱崇德</p></body></html>