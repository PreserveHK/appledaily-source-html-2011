<html><header><meta charset="utf-8"><title>中環在線：蒙古總理個仔喺大摩睇礦股 - 李華華</title></header><body><h1>中環在線：蒙古總理個仔喺大摩睇礦股 - 李華華</h1><p>蒙古資源豐富，前排唔少上市公司要變身資源股，高管去蒙古打個白鴿轉，返嚟話睇中個礦，簽咗意向書，咁就億億聲撈一筆。做投資銀行資源股分析員認真要打醒精神。<br>咁不妨效法大摩，搵個「超級專家」助陣。《華爾街日報》報道，蒙古總理個仔巴圖圖希格．巴特包勒德（BattushigBatbold，圖）廿歲出頭，喺摩根士丹利做金屬同礦業投資嘅分析師。人哋就話含住銀匙出世，蒙古總理個仔喎，簡直係含住個礦出世啦，呢個post直頭度身訂做。<br>Batbold常駐倫敦，09年11月加入大摩，曾經開過一間叫AltaiTradingCo.嘅貿易公司，旗下有做黃金開採嘅合資企業。咪睇佢廿歲出頭，已經同第二任太太生咗5個仔女。報道仲話，有人見過佢去蒙古參加會議見客，咁唔知跟資源股嘅記者行家，幾時有機會同佢見吓面呢？
</p></body></html>