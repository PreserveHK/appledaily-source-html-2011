<html><header><meta charset="utf-8"><title>賀《我愛HK》勁收志偉逼雙咪神三點式跑步</title></header><body><h1>賀《我愛HK》勁收<br>志偉逼雙咪神三點式跑步</h1><p>曾志偉監製的賀歲片《我愛HK開心萬歲》上映6日票房收1,600萬，撼贏《最強囍事》勢必成賀歲檔票房冠軍。前晚志偉拉隊在尖沙嘴慶功，笑言若票房再高收就裸跑，兼要咪神呂慧儀和高海寧以三點式陪跑。</p><p>農曆年假幾套賀歲片先後上映，假期結束計分，結果曾志偉監製的《我愛HK開心萬歲》上映6日，截至前日票房收1,600萬，勢必成為賀歲檔票房之冠，宿敵黃百鳴的《最強囍事》及周杰倫首部荷李活作品《青蜂俠》分別收1,200萬和1,000萬屈居其下，前晚志偉率領一眾演員在尖沙嘴慶功，其中以露少少的楊秀惠最搶鏡。</p><p>最開心贏西片</p><p>問志偉是否最開心撼贏黃百鳴？他說：「冇呢啲，咁講唔公平，我哋套戲係一大班人做，佢就有大卡士，我哋呢套戲嘅演員，內地觀眾唔熟悉，但口碑冇得頂，最開心係贏埋西片，因為以往港產片成日都輸畀西片。」<br>志偉表示有意搞大馬慶功旅行團，皆因當地也是華語電影的地方，至於有多少票房才成團？他笑說：「最多咪30幾人，我出錢都冇所謂。」志偉曾聲言若有好成績會裸跑，並搵埋兩位咪神陪跑，他笑說：「搵埋高海寧同呂慧儀着三點式陪我跑囉。」</p><p>提議咪神摔角</p><p>呂慧儀接受訪問時，提到志偉要她穿三點式陪跑，她笑說：「有4,000萬票房都OK，但冇志偉咁大膽裸跑。」有人提議她和高海寧進行泥漿摔角慶功，呂慧儀怕所有人會爆血管。<br>問呂慧儀之前首映以超低胸裙搶盡鏡頭，事後高海寧聲稱曾在洗手間叫呂慧儀給她看其打扮，卻遭呂慧儀拒絕，呂慧儀對此說：「佢冇叫我除衫畀佢睇，佢講我壞話，我要同佢傳不和。」在旁的高海寧則說：「我同佢係好姊妹，好friendo架。」提到志偉要她穿三點式，高海寧笑說：「5,000萬票房先，我唔係話矜貴過人，係想推高票房咋。」<br>採訪：魯萍<br>攝影：陳志嵐</p></body></html>