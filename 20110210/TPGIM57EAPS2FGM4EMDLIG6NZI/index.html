<html><header><meta charset="utf-8"><title>中環在線：利豐總裁娶李玟擺100圍 - 李華華</title></header><body><h1>中環在線：利豐總裁娶李玟擺100圍 - 李華華</h1><p>兔年係咪宜嫁娶？計華華話，只要嫁得好，邊一年都吉利！聽聞今年好多女星趕做「兔新娘」，好似貴為亞洲天后嘅李玟（Coco）咁，計劃今年10月，同拍拖7年嘅利豐（494）總裁樂裕民（BruceRockowitz）拉埋天窗，認真恭喜！天后結婚，認真唔講得笑，打算喺香港連擺幾日酒，豪擺100圍。Coco08年為Bruce搞生日派對，一搞就搞咗9日，係咁意使咗500萬美金；今次結婚噃，budget實勁好多！<br>要一炮過擺過百圍酒席，香港唔係咁多五星級酒店做得到。假設Coco唔諗住用演唱會形式搞婚禮，又唔揀戶外搞，咁灣仔會展幾乎係唯一選擇。好似彤叔嘅長孫鄭志剛，09年結婚嗰陣，都係喺會展筵開160席。所以唔喺五星級酒店搞，都唔會失禮天后嘅身份。
</p></body></html>