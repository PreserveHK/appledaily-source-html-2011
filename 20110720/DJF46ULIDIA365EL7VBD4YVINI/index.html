<html><header><meta charset="utf-8"><title>樂瞳　勁膠</title></header><body><h1>樂瞳　勁膠</h1><p>新一代宅男女神樂瞳Cute到爆，可謂娛樂圈的一道清泉，原來連戴錶都鍾情於膠製「Cute錶」，家中儲落的膠錶超過10隻，真係換足一星期都唔怕重複。即席由女神SweetSweet親身示範戴瑞士塑膠錶代表Swatch新作兩大系列：NewGentColouredCollection與FullBloodedCollection，宅男要睇，少女跟買！<br><br>記者：雷福財　<br>攝影：伍慶泉<br>髮型：RentonHung@VIAILCOLPO　<br>服裝提供：b+ab</p><p>愛膠有段古</p><p>膠錶總令人有種難登大雅的錯覺，但只要接觸過，你就知佢好處多多。正如樂瞳初戴膠錶的體驗。「記得第一隻膠錶係喺14歲時買入，白色膠帶配大面款，戴上手感覺很Sharp。加上我皮膚好易敏感、出汗，戴膠錶自然成為我嘅心水款式。除此以外，輕身、小錶面及SharpColour手錶都係揀錶嘅準則，襯落背心短褲簡單又好睇。」粉絲下次送Gift，千祈咪再送花或公仔！</p><p>等收情侶錶</p><p>現正忙於籌備第3張個人唱碟的樂瞳，咁受力捧自然寄情於工作，但暗地裏亦期待擁有情侶手錶。「我覺得戴同收情侶錶好Sweet，就算送禮物畀男朋友，手錶都係首選，潮流之餘又實用。」樂瞳唔止緊張自己戴嗰隻，更留意男仔戴咩錶款。「我最Buy男仔戴軍錶，望落會好Man，如果係陽光運動型男仔就更好。」正如上面所說，宅男要睇係有原因嘅。</p><p>Swatch（28905328）<br>銅鑼灣利園山道27號地下</p></body></html>