<html><header><meta charset="utf-8"><title>黃浩然變心　皮鞋移情七分褲</title></header><body><h1>黃浩然變心　皮鞋移情七分褲</h1><p>如果有一日，你見到黃浩然（Raymond）着住對紳士鞋跑步，你千祈唔好偷笑，亦唔好以為佢喺度拍緊戲。事實上，今時唔同往日，皮鞋唔一定襯老西，跑步亦唔一定要着跑鞋。家嘅皮鞋，已經輕身到可以着住去跑步，正如邊個話親生仔先有獎攞先！<br><br>記者：陳子穎<br>攝影：林栢鈞、黃子偉<br>特別鳴謝：Wooloo-moolooPRIME（28700087）</p><p>揀鞋最緊要輕身</p><p>人哋話，做咗爸爸的男人，Image會好唔同，有人會留鬚扮成熟，有人會多穿恤衫西褲，營造踏實感覺，然而，Raymond卻沒打算刻意改變：「我和太太都有共識，希望兒子出世後，心態和各方面都不會有太大轉變。其實我入行以來，都沒有給自己一個固定形象，我對時裝亦沒有特別要求，反而揀鞋就比較高要求。因為我天生扁平足，不適宜穿太重的鞋，所以無論爬山鞋、皮鞋，一定要輕身為主，否則着唔夠半日，就會腳痛。」</p><p>時裝玩Fusion</p><p>Raymond口口聲聲話對Fashion無要求，不過佢亦有留意到時下的時裝，好興玩Fusion。「食物有Fusion，時裝都玩Fusion，好似以前恤衫只得白色，鬼咁單調，家加咗FakePrint、FloralPrint，當堂變得好Fashion。又好似我着住呢類皮鞋，以前一定要襯西裝先叫『四正』，家襯七分褲才叫型。」Raymond又話其實男人的打扮，焦點不外乎一隻錶和一雙鞋，承接近年的RollUp打扮趨勢，鞋履更頓成了造型的整體靈魂所在。</p><p>廿四孝老公不忘她</p><p>在男人心目中，皮鞋就等於女人的高跟鞋，多多也不夠。Raymond現時所收藏皮鞋超過10對，當中佔8對是ROCKPORT。「因為ROCKPORT出品的皮鞋，出名超輕和舒服，有好多唔同種類，而且品牌的經典紳士鞋今年仲玩埋Vintage效果，無論Formal和SmartCasual打扮都配襯得到。品牌當中，亦不乏女裝系列，我都有介紹畀我老婆。」Raymond果然愛屋及烏！</p><p>a.ROCKPORT（26730509）<br>b.izzue（28907081）<br>c.5cm（25356085）</p></body></html>