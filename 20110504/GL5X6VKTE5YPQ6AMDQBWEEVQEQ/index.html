<html><header><meta charset="utf-8"><title>中環在線：200萬蚊名袋　要黑人護駕 - 李華華</title></header><body><h1>中環在線：200萬蚊名袋　要黑人護駕 - 李華華</h1><p>米蘭站（1150）噚日舉行投資者推介會，專登搵咗三個公司有售嘅名牌手袋做賣點。其中一個價值200幾萬嘅愛馬仕喜瑪拉雅鱷魚皮鑽石限量Birkin手袋，大會仲請咗位黑人保安睇住。主席姚君達做完推介，見到個袋就咁放喺大廳，都忍唔住問咗句，安唔安全。到佢嘅同事同佢講，全程有嗰位黑人保安睇住，佢先放心。<br>點解？因為呢個袋除咗貴，有錢亦未必買得到，要排隊訂購。家我哋見到嗰個就已經俾人預訂咗。講開又講，全港嘅米蘭站，部份分店都有請黑人做保安工作（圖）。因為佢哋每間舖閒閒哋有成六百幾萬銀貨，仲試過打風時舖頭俾人打劫，所以咪要請呢批外勞幫手睇舖。</p></body></html>