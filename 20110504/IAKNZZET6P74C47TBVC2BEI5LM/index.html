<html><header><meta charset="utf-8"><title>23秒特快入Win7　$7,998搶玩藍光</title></header><body><h1>23秒特快入Win7　$7,998搶玩藍光</h1><p>我要睇《Skyline》！我想睇《ToyStory》！屋企得一部Blu-ray機，經常家嘈屋閉！最近內置Blu-ray播放功能嘅筆電已開始平民化，LenovoIdeaPadZ570就只要$7,998，開機速度仲特快，23秒就可以入到Win7睇碟！<br><br>記者：許福合<br>攝影：林栢鈞<br>Model：Debby、CeciliaSo@Puremodels</p><p>睇BD燒DVD</p><p>Z570機身有珍珠銀同玫瑰紅兩種顏色，機面更有塗層保護，唔怕刮花。使用15.6"HDLED闊屏幕，解像度達1,366×768，特別適合欣賞電影，所以光碟機升呢成Blu-rayCombo，除咗睇到藍光碟，仲具備DVD燒錄功能。當放入Blu-ray影碟後，就會自動啟動《PowerDVD10》播放，Load碟速度與DVD差不多，無以往要等長時間Load碟嘅問題。畫面播放流暢，停播、跳播時間都好順，加上聲音有SRS支援，高低音尤其突出，當作私伙「碟機」，效果一流。</p><p>RapidBoot開機</p><p>Z570以i5做大腦，除咗效能高，最特別係內置RapidBoot技術，可加快開機速度，官方數字就話20秒，筆者實測由Loading畫面開始計算，用咗23秒左右就可進入Win7，比起好多i7機都唔輸蝕；而Z570仲內附Boot機優化工具，每隔一段時間可以用來微調最佳化系統，節省開機時間！</p><p>實試實玩<br>藍光試播</p><p>畫面流暢，Load碟速度可以接受，跳換時間播放反應都好快。</p><p>23秒開機</p><p>由WindowsLoading開始，大約用咗23秒，速度唔錯。</p><p>OneKey還原
</p><p>可以幫用家簡單建立還原光碟，迅速備份及系統還原。</p><p>YouCam整色整水
</p><p>勁玩人臉偵測，並替人像頭加帽子及圖案特效，上傳fb最啱。</p><p>Profile</p><p>處理器：IntelCorei5-2410M<br>記憶體：4GBDDR3<br>硬碟：750GB<br>屏幕：15.6"HDLED1,366×768<br>顯示卡：nVIDIAGeForceGT520M1GB<br>光碟機：Blu-rayCombo<br>操作系統：Windows7HomePremium64<br>體積：376×250×20-35.5mm<br>重量：2.6kg<br>查詢：Lenovo（800938838）</p></body></html>