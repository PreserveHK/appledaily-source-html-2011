<html><header><meta charset="utf-8"><title>超蓮東華露肉唔知天寒</title></header><body><h1>超蓮東華露肉唔知天寒</h1><p>無綫昨晚在電視城舉行《歡樂滿東華2011》，據知身為東華副主席的賭王三太陳婉珍會即席下廚，女兒何超蓮以粉紅低胸裙狂晒事業線撐場，昨晚氣溫急降，她卻性感打扮，愛靚貪瀟湘的超蓮甫坐下便馬上用皮草蓋着玉腿保暖，她說：「我唔知將軍澳氣溫，我有帶外套。」為免走光，超蓮更向記者說：「咪再高炒啦。」她說：「支持媽咪，佢煮嘢食好叻，最拿手係摩囉雞飯。」超蓮表示近日由英國返港過聖誕，出門前見過賭王。超雲昨晚未有現身，她不忘上微博留言：「今晚的歡樂滿東華我雖不能參加，但也在這邊支持！媽媽，你要努力炒蟹呀！」</p><p>克勤返無綫緊張</p><p>無綫與五大唱片公司版稅風波擾攘兩年，終在上月無綫台慶前得以平息。身為無綫契仔的李克勤，昨晚獲邀做首位破冰歌手，在昨晚《歡樂滿東華》演出。李克勤表示昨日再入無綫，心情緊張，可打算取回過去的地位：「時代同世界都唔同，樂小姐（樂易玲）話過我哋呢啲係冇簽約歌手，所以冇機會攞獎，因為佢要保障合約藝人同歌手，呢啲無可厚非，多謝今晚無綫邀請，環球放人，仲有善長捐錢我唱歌，我唔介意日後仲有更多五大唱片嘅歌手陸續上無綫。」李克勤承認有發短訊陳志雲，他說：「我同佢講我返嚟你就走。」至於會否簽約無綫則交經理人處理。<br>採訪：王崇穎、何慧斯<br>攝影：陳順禎</p></body></html>