<html><header><meta charset="utf-8"><title>樂基兒現身　賀黎明牛一</title></header><body><h1>樂基兒現身　賀黎明牛一</h1><p>黎明昨晚在紅館演出最後一場演唱會，適逢他45歲生日，太太樂基兒在晚上8時45分到達紅館，跟過萬粉絲一同陪老公過生日。盛傳懷孕的樂基兒甫在VIP席坐下，即惹來黎明粉絲歡呼起哄，不過身穿碎花裙和皮褸的她明顯纖瘦，加上腳上3吋高跟鞋，雖獲老公經理人陳善之攙扶，但不太有懷孕迹象。</p><p>歌迷問孕事</p><p>此外，在前晚個唱上，有深圳fans被抽中上台玩遊戲，她即場問Leon是否快做爸爸，她問：「我可唔可以問個敏感問題，我啱啱做咗媽咪，真係好想問你。」Leon笑說：「真係冇所謂，你想知真定假嘅答案？我話你知，係冇，百分百係事實。」前晚衞蘭（Janice）表演完後，她接受訪問時自爆已跟男友Roger分手，Janice說：「分咗手個幾月，佢已經唔喺我生命入面，真係估唔到，冇緣都冇辦法。」<br>採訪：溫敏芝、王連連<br>攝影：葉君海、陳俊強</p></body></html>