<html><header><meta charset="utf-8"><title>食典：11℃工展會　爭食熱辣一蚊鮑</title></header><body><h1>食典：11℃工展會　爭食熱辣一蚊鮑</h1><p>氣溫驟降無損工展會首日熱鬧氣氛，參展商以$1攻勢作招徠，「鴻星」$1鮑魚長龍湧現，成功突圍。特首候選人唐英年卻撐「蛋撻王」，未知是否效法前港督彭定康的親民招數，喫撻求上位。<br><br>記者：張旻昊<br>攝影：楊錦文<br>Model：Kiriza</p><p>香鮑日限50隻</p><p>理論上，你可以空住肚行工展會，事關大把攤位推出試食，就算要付錢，也吃得物超所值。每年都有參展商推出$1優惠益大家，今年「鴻星」就以$1原隻蠔皇鮑魚吸引顧客，原價四隻$100，現憑場刊優惠券就有機會用$1，購買日限50隻的鮑魚。鮑魚雖然不算太大隻，但製作絕不馬虎，用韓國十二頭鮑，醬汁由鴻星大廚悉心調配，用老雞、豬肉及金華火腿扣足六小時，入口鬆軟鮮甜，難怪一班公公婆婆都吃得很滋味，人人搶住試。除招牌鮑魚外，攤位還有即烤串燒，款款烤得香口，再淋秘製醬汁，非常惹味。<br><br>（攤位6C42-43,56-57/26110108）</p><p>蛋撻買一送六</p><p>蛋撻是香港人引以為傲的港式小食，諗頭多多的「蛋撻王」除傳統蛋撻外，還研發多款口味獨特的蛋撻。負責人伍先生特別推薦新出品良鄉栗子撻：「我們選用天津良鄉栗子，貪其體積小甜度高，先將原粒栗子打成茸再混蛋漿，灑上栗子粒便可放入焗爐，每個蛋撻平均用上5粒良鄉栗，不計成本。」我吃過，栗子撻粉粉甜甜，撻皮薄而鬆脆，超有口感。蛋撻新鮮出爐，香氣撲鼻，連特首候選人唐唐都買一打支持！今明兩天，每日首20名購買良鄉栗子撻的顧客，即送港式半打裝招牌蛋撻禮券一張，變相買一送六，抵呀！<br><br>（攤位6C38-40、59-61/27900990）</p><p>帶金箔腸返屋企</p><p>香港人越食越富貴，連金箔也照樣放入口。「卡美．歐陸風味香腸」推出矜貴的金箔黑毛豬香腸，香港製造保證新鮮。由12月17日至23日，首50位顧客更可以$1購得原價$108的金鉑黑毛豬香腸，用美國進口的黑毛豬肉及歐洲香料在港自家煙熏，透過包裝袋，可明顯見到一塊塊食用金箔，吃腸都招積過人！落力叫賣的Kitty姐大叫：「帶我返屋企！帶我返屋企！」她手上還有其他美味香腸，如波蘭愛美娜香腸，大大包每包$15真超值！<br><br>（攤位編號1B11/27683492）</p><p>其他推介<br>一蚊飲靚湯</p><p>冬天喉乾舌燥，擠不出時間煲湯進補？「題名御饍」首度參展工展會，推出的滋補即飲湯包或許合你心水，即日至12月12日，原價$46以優惠價$1發售，每日限量100包。另有罐裝吉之鮑，內含四至八隻原隻鮑魚，盡吸上湯精華，非常滋味。<br><br>（攤位6C06/27210812）</p><p>買年貨買臘腸</p><p>工展會是辦年貨好地方，大大隻花菇更是必搶首選，「安記海味」嚴選厚肉味濃的金牌厚花菇，原價半斤$90，工展會場半價發售，送禮自用大方得體。喜歡臘味的你，不能錯過經典臘腸皇，選用一級優質豬肉製造，二肥八瘦黃金比例，肉香四溢，必搶！<br><br>（攤位1B21-22/25446336）</p><p>一蚊唧唧龜苓膏</p><p>吃龜苓膏再非老一輩專利，「鴻福堂」推出的唧唧裝龜苓膏，內含蜂蜜，錫紙包裝，開蓋即啜即食，最適合至潮年輕人，12月17至23日期間，至激價每包$1，每日限量1,000包。另有多款無添加賀年糕點，如瑤柱蘿蔔糕、鴻運年糕及桂花蔗汁馬蹄糕等，工展會期間可以優惠價購買三張賀年糕券，抵！<br><br>（攤位1C25-30/36512222）</p><p>買燕窩送鮑魚</p><p>女生想保持皮膚白滑，燕窩是不二之選，「官燕棧」推出的全新燕窩飲系列，有四款口味任意配搭，即開即飲，只限工展會率先發售，日日養顏都所費無幾。另有精選白燕盞原價每両$961，展覽期間每両$612，買半斤即送價值$250的養生薈新西蘭厚切鮑魚一罐。<br><br>（攤位3B38-43/36026600）</p><p>平掃1.5頭野生鮑</p><p>鮑魚是工展會必掃項目之一，要買得安心吃得放心，當然要選信譽良好的商戶。老字號「恒興行」以街坊價推出南非罐頭鮑魚，1.5頭南非野生鮑魚不經漂染，用來蒸飯、熬湯、做沙律均可。另有天然健康的喜馬拉雅山岩鹽，吃得矜貴也注重健康。（攤位6C05/25407721）</p><p>買醬油送手推車</p><p>要炮製佳餚，優質味美的調味醬油舉足輕重，堅持香港製造的「同珍醬油」推出「尊貴套餐」，一套七件包特級蠔油、生抽王、乾炒豉油等，再送實用手拉車，方便你輕鬆把戰利品帶回家。另憑會場小冊子及報章雜誌優惠券，購買任何同珍產品加$1，即可換購王字蠔油一支。<br><br>（攤位1B39-50/27802776）</p><p>第四十六屆工展會　<br>日期：2011年12月10日至2012年1月2日<br>開放時間：周一至周日11:00am-10:00pm、12月31日11:00am至1:00am、1月2日11:00am-8:00pm<br>地點：香港銅鑼灣維多利亞公園　<br>入場費：$10　<br>查詢：34212012　<br>網址： http://www.hkbpe.com.hk </p></body></html>