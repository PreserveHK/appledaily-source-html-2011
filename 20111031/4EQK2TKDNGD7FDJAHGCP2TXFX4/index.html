<html><header><meta charset="utf-8"><title>生蠔有蟲嚇壞食客店方回應：好正常，代表新鮮</title></header><body><h1>生蠔有蟲嚇壞食客<br>店方回應：好正常，代表新鮮</h1><p>【本報訊】生蠔有蟲代表新鮮？有市民日前於中環一間餐廳享用生蠔，數隻下肚後，赫然發現有數條活生生的小蟲在吃剩的蠔殼內蠕動，狀甚惡心。事主向餐廳投訴，但對方指「生蠔有蟲係好正常，代表新鮮」，令事主非常氣憤。有關餐廳負責人回覆本報指出，蠔殼有蟲不出奇，亦難完全洗淨，強調蟲不會鑽到殼內。</p><p>吃生蠔見蟲的事主甘小姐，上周四（27日）晚與友人到中環歌賦街Babylon餐廳用膳，叫了一打生蠔，吃至一半，赫見數條黑色小蟲在吃完的蠔殼內蠕動，最長一條約3厘米，不斷由蠔殼鑽出跌落碟上。<br>甘小姐大感倒胃，向餐廳投訴，惟職員指「有蟲係正常，代表新鮮」，強調無問題。甘小姐無奈道：「直情新鮮到好似喺海灘執返嚟咁，生嘅食物係有蟲，但唔應該俾個客見到！又唔知有冇食咗落肚影響健康，以後唔會食貝類海產！」<br>餐廳負責人徐先生回覆本報查詢時稱，蠔殼有蟲並不出奇，特別是當晚甘小姐叫的澳洲蠔，但他強調蟲只寄居蠔殼外，蠔肉仍可食用：「如果鑽咗入蠔殼，都俾隻蠔食咗啦！」徐告知生蠔來貨後會放入冰櫃，客人落單後會先冲洗蠔殼，開蠔後再用冰水清洗，掃走殼碎，即開即食，他承認：「蠔殼有好多凹凸位，如果啲蟲匿喺入面，好難洗走。」</p><p>蟲不會鑽入殼內</p><p>其實除甘小姐外，今年7月亦有人在銅鑼灣一間食店吃蠔時見蟲，更把片段放上YouTube。資深名廚周中解釋，生蠔有蟲附在殼上十分常見，惟不會鑽入殼內，餐廳為保留原味，多不冲洗，而且以淡水洗蠔會縮短其儲存期：「生蠔係食海水味同鮮味，一冲就冇！」有說有蟲的蠔較新鮮，他指：「連條蟲都未死，證明隻蠔由海度撈出嚟冇耐！」他笑稱：「我自己都間唔中見到，而且入口有檢查㗎嘛，唔使驚！」<br>傳染科醫生勞永樂指，「睇得到嘅蟲唔危險，見唔到嘅病毒同細菌先危險！」他解釋，貝類寄生蟲與人體寄生蟲品種不同，不會由進食傳播，「除咗不雅之外冇乜大問題！」惟勞永樂又補充，進食生蠔或會感染甲、戊型肝炎或諾沃克病毒，甚至創傷弧菌。</p></body></html>