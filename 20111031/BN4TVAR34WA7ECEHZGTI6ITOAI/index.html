<html><header><meta charset="utf-8"><title>歐聯花絮：FC山東抽「因扎吉」水</title></header><body><h1>歐聯花絮：FC山東抽「因扎吉」水</h1><p>今屆冇份入選歐聯大軍嘅AC箭頭恩沙基，盛傳會喺轉會窗重開後離隊。早前有指中超球隊FC山東對佢好有興趣，不過有關報道隨即被山東方面否認之餘，仲要向「因扎吉」（恩沙基中國譯名）抽水：「『因扎吉』肯定係一位出色嘅球員，不過佢下年已經39歲，年紀太大了！」睇嚟恩沙基都要乖乖哋留喺AC等掛靴。</p></body></html>