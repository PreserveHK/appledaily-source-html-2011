<html><header><meta charset="utf-8"><title>OfficexPartyLook　秒殺麗鬼</title></header><body><h1>OfficexPartyLook　秒殺麗鬼</h1><p>中國有鬼節，外國則有萬聖節。但由於中國鬼節太詭異，普遍人都選擇及早回家；反之，近年萬聖節的風氣越來越盛，人人都落足心機扮鬼扮馬。今年萬聖節雖是WorkingDay，但放心，一樣有得玩，今日教你用幾件簡單配飾及化妝品，讓你由日間的OLLook極速轉成夜蒲鬼Look，請把握最後機會鬼嚇鬼！<br><br>記者：陳子穎　<br>攝影：王文忠　<br>模特兒：DaDaLo@Jamcast<br>化妝：Jan@AnnieG.Makeup<br>髮型：Michael@MAREKARTOFHAIR<br>SpecialThanks：MAREKARTOFHAIR</p><p>鬼上身　日間斯文晚間Open</p><p>朋友說起今年Halloween撞正星期一症候群很掃興，人人都在埋怨：「着住套端莊OL服，邊趕得切換衫去玩？」我立即安慰道：「又不用太灰！反正大部份人都愛黑衣打扮，加埋今年勁興的Cape和網紗，其實單具備這兩個Items，已經可以扮半隻鬼！」剛於今年面世的本地品牌ATTRA，趁Halloween推出一系列限定ATTRAlloween配件，教你用今季至Hit的單品，配襯最Basic的LittleBlackDress，極速變身做潮鬼！另外，剛上架的DanielPalillo都勁有HalloweenFeel，唔想煩的話，直接買件衫着，應吓節都好！</p><p>鬼咁索　妝要夠求其</p><p>AfterWork仲要化鬼妝攰死人咩！但跟極速換Look雷同，原來萬聖節妝最緊要「求其」！星級化妝師Jan：「化鬼樣，沒技巧可言。最緊要夠膽同Raw，即是話越求其越好，千祈咪學人玩Fine！Fine完之後咪又係要捽番鬆佢！」咁又係，幾時見過鬼片啲鬼會搽晒靚靚EyeShadow，畫條好Fine嘅眼線先？想來個輕量版，亦可以買眼罩贈興，快捷之餘亦可玩吓神秘感！</p><p>慳家鬼　化妝袋物資夠玩</p><p>想慳皮啲，化妝袋的基本物資如遮瑕膏、唇膏或唇彩，其實已可幫到你！</p><p>爛面Look超Easy！</p><p>咪以為呢個Look好難搞，原來Easy到不得了！只係用紙巾加白膠漿即成，個人認為仲易化過慳家鬼妝。不過奉勸一句，敏感皮膚勿試！</p><p>加映鬼甲
</p><p>即使你選擇平淡服飾、簡單化妝，其實單靠甲花，也可以令HalloweenLook變得入型入格！到美甲店找專人畫主題甲花固然是首選，又可以LongLasting一點，要即食則可考慮美甲貼紙，若想突出一點便建議用今期勁Hit的爆裂甲油製造爆血效果！</p><p>Accessorize（31011170）<br>中環ifcmall1040號舖<br><br>ATTRA@VoulezVous（28330938）<br>銅鑼灣耀華街3號4號舖<br><br>DanielPalillo@I.T（29722572）<br>銅鑼灣希慎道1號<br><br>pikapikanails&amp;decorations（63900021）<br>銅鑼灣羅素街61號麗園大廈2樓C室<br><br>sasatinnie@莎莎（25055023）<br>銅鑼灣啟超道14號地下</p></body></html>