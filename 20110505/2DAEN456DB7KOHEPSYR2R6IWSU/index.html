<html><header><meta charset="utf-8"><title>拆局兩月後才決定　范太態度藏玄機</title></header><body><h1>拆局<br>兩月後才決定　范太態度藏玄機</h1><p>范徐麗泰昨日再被問到是否參選特首時，再次提及要多等兩個月才做決定，究竟箇中有何玄機？有親北京政界人士說，一直盛傳6、7月份，中央對下屆特首會有較明確取態，包括是否容許多於一名建制派人士參選；另一名政界人士更相信，范太不一口拒絕出戰特首，只為她支持的唐英年作掩護，以免唐過早成為「箭靶」。<br>范太已非首次說要兩個月後才決定是否參選，但她堅持兩個月期限無任何特別意思，「只係范太話想玩多兩個月咁解啫，暫時唔想諗啲咁嚴肅嘅問題」。</p><p>王光亞訪港　應該有消息</p><p>不過，有親北京政界人士指出，外間盛傳中央本年中對下屆特首人選有較明確取態，並會向親北京陣營傳達訊息，「例如係咪只支持一個人出嚟對民主派候選人、係咪想有人陪跑、支持邊個出嚟選，到時有呢個訊息，范太就可以清楚中央係咪真係想佢出嚟跑吓」，他又估計港澳辦主任王光亞今夏訪港時，「應該會有消息」。<br>另一名政界人士指出，范太曾公開支持唐英年出任特首，現在說兩個月後決定是否參選，而非一口拒絕出戰，其實只為唐英年「掩護」，以免唐太早成為箭靶，「若果范太家就話一定唔選，又話支持唐英年，外界就會將焦點集中喺唐英年身上，不斷追住問唐英年去唔去馬，佢隨時成為眾矢之的，家范太一路話自己有可能去馬，就可以幫唐英年分散外界注意力！」<br>本報記者</p></body></html>