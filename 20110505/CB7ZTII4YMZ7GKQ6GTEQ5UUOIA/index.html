<html><header><meta charset="utf-8"><title>籃FUN籃解：新人王攞獎志氣高</title></header><body><h1>籃FUN籃解：新人王攞獎志氣高</h1><p>快艇前鋒「入樽王」比歷克格芬（圖）周三正式獲頒最佳新人獎。佢係繼90年馬刺名將大衛羅賓遜後，再次獲得全票當選嘅新人王，全美118名球評均投首名票畀佢。格芬今季共入樽214次，又喺明星賽憑飛車贏「入樽王」美譽，只係佢話洛杉磯依然係「KobeTown」（湖人後衞拜恩），唔係「BlakeTown」，因為佢仍未贏總冠軍，新目標係總冠軍？格芬果然有志氣！</p></body></html>