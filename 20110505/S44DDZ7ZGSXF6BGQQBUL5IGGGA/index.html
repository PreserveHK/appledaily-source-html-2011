<html><header><meta charset="utf-8"><title>179留前保育　拆後建酒店</title></header><body><h1>179留前保育　拆後建酒店</h1><p>【本報訊】30年代洋樓太子道西179號被評為歷史三級建築，一度面臨遷拆，「179」業主、已故富商梁顯利兒子梁紹鴻放棄巨額地產收益，選擇保留建築物前半部份讓公眾免費參觀，把後半部份改建成精品酒店，「香港趨勢唔興乜都拆晒，變晒石屎森林好可惜。」<br>大鴻輝集團主席梁紹鴻解釋，集團靠投資旺角舖位賺取第一桶金，「想為呢個區做返啲嘢」。他估計179全幢拆卸興建住宅所需建築費僅3,000多萬元，現計劃「留前拆後」保留樓面建築特色，須克服技術問題，建築費達1.2億元，「拆晒佢起樓，賣樓花即刻回本，做酒店起碼十年先翻本，但係開放畀市民參觀，係一樣好事。」</p><p>望成為旺角文物地標</p><p>新酒店預計3年後落成，前半部份用作餐飲及免費作歷史展覽。經發展局放寬地積比率後，179的酒店部份樓高17樓，共50個房間。梁紹鴻希望該建築物成為旺角文物地標，針對中檔至高檔客人，「等遊客嚟到旺角，知道原來呢度有啲咁有特色嘅建築，唔一定係針對自由行旅客。」<br>179為處太子道西與花園街交界，至今76年歷史。中文大學建築文化遺產研究中心代表羅嘉裕指出，日治時代記載中華巴士創辦人黃耀南曾居於179。此建築的外牆、窗簾盒及牆壁屬於30年代裝飾藝術風格，圖案模彷輪船及汽車的幾何線條，外牆頂部的旗杆狀結構其實是模彷船頭桅杆，騎樓遊廊達通風隔熱效果，客廳更鋪設特長柚木地板，比一般民居舖地磚更加講究。</p></body></html>