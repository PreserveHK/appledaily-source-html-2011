<html><header><meta charset="utf-8"><title>*Apps士多：以身試髮</title></header><body><h1>*Apps士多：以身試髮</h1><p>夏天氣息越嚟越濃，唔止衫要換季，髮型都要執執佢。以前去剪髮真係膽博膽，永遠唔知個髮型同面形襯唔襯，失事率甚高。唔想咁樣可試玩《Kamicolle》，呢個日產程式雖然只得日文介面，但操作簡單唔識日文都玩得掂。只要用家對住鏡頭自拍一張大頭相，再根據指示微調五官位置，就可以慢慢換吓內置嘅日式髮型，唔啱揀到啱！<br><br>記者：王震遠</p></body></html>