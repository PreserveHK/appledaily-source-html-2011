<html><header><meta charset="utf-8"><title>鍾舒漫名字喜獲青睞</title></header><body><h1>鍾舒漫名字喜獲青睞</h1><p>鍾舒漫（Sherman）昨日以代言人身份，到太古城出席「It'saBeautifulDay」網絡商宣傳寬頻網絡，Sherman對今次的酬勞十分滿意，她笑言沒有想過自己的名字會吸引廣告商，她說：「我個名自小都俾人笑又輸又慢，呢個廣告係上網服務，估唔到今次呢個發佈會可以用嚟做主題，因為上網一定唔可以慢。」<br>Sherman表示從沒因為被人取笑而想改名，她說：「我媽咪好鍾意一個鋼琴家叫舒曼，佢好想我大個識彈琴，所以就幫我改呢個名，我好鍾意，從來冇諗過要改，不過第時幫小朋友改名會小心啲。」另外Sherman指首次有自己的廣告歌，感到十分開心。<br>採訪、攝影：李珮洳
</p></body></html>