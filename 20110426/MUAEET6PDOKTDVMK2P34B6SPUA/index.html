<html><header><meta charset="utf-8"><title>全港唯一　矜貴頭文字N</title></header><body><h1>全港唯一　矜貴頭文字N</h1><p>無論你是60後或者90後，只要接觸過占士邦電影，都不期然將占士邦與AstonMartin拉上關係，多人認識當然好，不過賣形象之餘，當然要話畀人知佢嘅實力。唔知係咪呢個原因，AstonMartin特別推出限量版V8VantageN420，要人記住佢喺賽道上的凌厲表現。<br><br>記者：趙慧敏<br>攝影：楊錦文<br>Model：Hidy@GME</p><p>限量矜貴</p><p>V8VantageN420中的N字，代表紐堡靈Nurburgring，AstonMartin多次在此屢創佳績，為紀念其卓越成績，車廠開始以N字作為旗下跑車型號名稱。N420並非首部被冠上N字頭的超跑，以往曾有賽車版N24，以及街頭版N400，當中的400，就是代表該車款擁有400匹的超凡馬力。不過踏入V8VantageN420新年代，420代表限量數額，而開篷版及Coupe版在全球各佔420部，至於眼前這輛Coupe版V8VantageN420，香港只此一部，相當矜貴。</p><p>撞色搶收視</p><p>色調上亦顯得十分豐富，例如這款主色調為AsiaCupWhite的V8VantageN420，車頂兩側就配上拋光的黑色車線，而鬼面罩外框亦被塗上同一色系的「唇膏」，唔好以為淨係「黑白配」咁單調保守，車廠提供咗唔少色系，喺網上就見過唔少V8VantageN420撞色效果，RacingGreen、RoseYellow、ModenaBlack等，營造「黃綠配」、「灰藍配」共7種配色，行出街絕對搶盡收視。<br>喜受占士邦的人當然認同其生活品味，這方面N420絕對唔會令人失望，車廂豪華感不遜於V8Vantage之餘，除AstonMartin招牌貴氣十足的鋼琴木料外，更配上唔少金屬感十足的電鍍飾面，加上車廂鋪上名貴的皮，唔止有更高層次嘅視覺及觸覺享受，行車時吸音效果更一流。配上4.7公升自然吸氣引擎，最高可輸出420匹馬力，採用標準配備的6速手動波箱，最高時速達290km/h，由0至100km/h，只需4.9秒，單睇數字相信已經令唔少叠水車迷，恨得心癢癢了。</p><p>V8VantageN420</p><p>引擎：4,735cc<br>馬力：420bhp/7,300rpm<br>扭力：470Nm/5,000rpm<br>傳動：6速手動波箱，後驅<br>售價：$2,288,000<br>查詢：23662017（MFJebsen）</p></body></html>