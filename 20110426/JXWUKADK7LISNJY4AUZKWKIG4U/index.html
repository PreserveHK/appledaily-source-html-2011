<html><header><meta charset="utf-8"><title>財經追縱：高盛烏輪　逾20散戶今晤律師</title></header><body><h1>財經追縱：高盛烏輪　逾20散戶今晤律師</h1><p>【本報訊】高盛上周公佈4隻停牌日經輪賠償方案。事隔4日，超過20名受影響投資者，今日會兵分兩路尋求議員及律師協助，誓向高盛爭取合理權益。發起索償聯盟的陸先生透露，會先收取高盛回水，現時已取得十餘位事主聯絡，今日將與立法會議員兼執業律師涂謹申會面，尋求法律協助。<br>涂謹申早前批評港交所（388）偏幫大財團，讓高盛「自編自導自演」，令香港作為國際金融中心的聲譽受損。至於買了50萬日經輪的鄭先生仍然氣憤難平，表示連同索償聯盟等散戶，現時累積廿幾個「苦主」，今日將與律師開會討論入稟細節。</p><p>賠償所得等同回報44%</p><p>高盛則表示，上周四已致電向十餘位曾向其查詢的投資者，告知賠償細節。該行重申，未曾單獨向投資者作私下協議，強調一視同仁。對於個人投資者回水後仍有權控訴，而機構投資者沒有，高盛解釋：「機構投資者今次benefit（利益）已經好多，我哋想小投資者被保障多啲。」<br>高盛旗下4隻日經輪上月31日發現計價方式程出錯，滙率兌換由除變乘，當日在港交所首肯下破天荒停牌。干擾三周後，長假前宣佈以投資者購入價或回購價加一成溢價，連同5000元聲稱「行政費」賠償予投資者。<br>高盛近日統計後，指在停牌當日4隻輪共涉及101個買賣交易，如接受高盛賠償方案，投資者平均回報介乎28%至44%。至於佔街貨量四分之三的兩日，3月29日及30日，當日投資者倘接受方案，回報介乎30%至106%。<br>鄭先生指出，「如果佢覺得冇錯，就應該復牌，而唔係停咗佢，然後出番四隻……我由頭到尾無要求佢（高盛）賠，只要求佢復牌，畀我trade返，家佢唔復牌話賠錢，即係佢有錯啦。」<br>他補充，高盛在聲明中引用資深大律師及御用大律師，指該行有權作出修正條款，擺到明凶人兼大蝦細……如果當日唔係港交所批准停牌，我已經可以出貨收錢，家佢哋出價絕不收貨。」
</p></body></html>