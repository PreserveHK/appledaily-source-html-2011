<html><header><meta charset="utf-8"><title>背熟樓盤資料　拜金者為錢狂</title></header><body><h1>背熟樓盤資料　拜金者為錢狂</h1><p>地產代理新人王小檔案</p><p>人物：何世彬（Ray）（28歲/中七畢業）<br>所屬分行/職級：中原將軍澳首席分區營業經理<br>入行年份：2004年<br>目標：短時間搵大錢<br>去年年薪：約140萬<br>原居：將軍澳富寧花園</p><p>今年28歲，在將軍澳居屋富寧花園成長的何世彬（Ray），年紀輕輕已經晉身為中原將軍澳首席分區營業經理，他於中七畢業前，已堅定不移、矢志在地產代理界創一番事業。「以前讀書嗰陣，都考慮過做公務員，但畢業之前已經改變諗法，最大原因，係可以短時間內搵到錢！」他去年的年薪逾140萬元。不過Ray坦言，他做地產代理，除了為賺錢，更以躋身管理層為目標。</p><p>「唔掂自然會消失」</p><p>Ray在04年畢業，當時未有地產代理營業員牌照，他遂於當年未入伙的將軍澳廣場做收樓工作，邊做邊學地產知識，備戰考試；同時，又做剪報，以了解樓市。成功考牌後，他於同年底入行，獲分派到居住了20年的將軍澳區工作，「就算對個地區好熟，都唔可以偷懶，我用足一個禮拜，去背熟全區所有樓盤資料」。<br>Ray在過去三、四年，平均每年促成100宗交易，營業額逾千萬元，每年總收入逾百萬元。09年，獲公司擢升為分區營業經理，現時管理16人。「以前做sales，做唔掂都係自己嘅事，唔使對人負責，唔掂自然會消失；但家要孭起成條team，向公司負責，所以考慮咗好耐先決定接受挑戰」。<br>過去一年，由Ray帶領的團隊全年營業額逾1,500萬元，成為全將軍澳區冠軍，所以Ray剛再獲提升為首席分區營業經理。雖然地產代理收入不俗，但工時長，Ray自言放棄了與家人相處時間。</p><p>強制下屬爭二手盤</p><p>最初接手時管理8至10人，以「成功搵方法，失敗勿搵藉口」教導下屬，現時團隊已增加至16人。為增加競爭力，他強制每名下屬每周至少爭取兩個將軍澳中心二手放盤。<br>以往同輩中七畢業後多繼續進修，完成大專才投入社會工作，同學們現時主要在銀行工作或做物業管理。Ray仍有聯絡的朋友中，目前只有他已晉身為管理階層；而Ray一名死黨Jeff，亦在他的游說下，近年投身地產代理行業，現為其下屬。</p></body></html>