<html><header><meta charset="utf-8"><title>警草率查車禍　再造寃案理大工程師撞擊點理論助翻案</title></header><body><h1>警草率查車禍　再造寃案<br>理大工程師撞擊點理論助翻案</h1><p>【本報訊】鄧先生早前駕車載妻女回家，在西貢公路與小巴迎頭猛撞，全家受傷。鄧先生堅稱是小巴越線釀禍，警方竟憑撞車後碎片在小巴一旁等理由，斷定鄧是禍首而提控。受害人變被告，鄧含寃受屈，太太更困擾至幾乎精神崩潰，最終幸得到理大工程師盧覺強助洗脫寃名。法官批評警方判斷草率，證供毫無說服力。<br>記者：邱錦綉　廖韻思　黃江奇</p><p>今年2月26日下午3時，鄧駕車載同妻女駛經西貢公路菠蘿輋對開時，對面線一公共小巴落客後抽頭越過雙白線，車頭打斜衝來，私家車被撞至打轉掉頭停下，鄧家三口及小巴司機均告受傷。當時鄧一邊車門無法打開，女兒大叫：「媽媽好痛呀！」太太亦告受傷，痛至動彈不得，幸有好心路人將女兒抱出車外，並安慰說︰「係個小巴司機唔啱！」</p><p>「警員像判官上身」</p><p>事發後消防先到場，將撞車後散落一地的碎片撥向小巴旁，以便重開一條行車線。鄧太憶述他們上了白車後，一警員走來查問，「佢個樣好惡，好似當我哋係犯咁。我同佢講俾小巴撞，佢竟然話『嗰度巴士都過到，係你雙白線抽出嚟爬頭撞人咋』！」鄧先生形容警員像判官上身，但他當時只記掛女兒和太太傷勢，沒拍下照片或尋目擊途人做證。<br>鄧事後穿了肺，妻子胸骨撞裂，4歲女兒則受皮外傷。一家遭逢車禍本是受害人，但諷刺是警方竟控告鄧危險駕駛引致他人受傷。「警方話啲碎片喺小巴嗰邊，所以有理由相信係我撞過去。我覺得真係好寃枉，點解可以咁屈人！」鄧說小巴司機找來兩乘客和一私家車司機做證，警方亦有專家證人，自己孤立無援。<br>「被屈危駕隨時坐監，好彩有理大機械工程系工程師盧覺強義務幫我哋，仲同我哋一齊去現場搵目擊證人，睇吓有冇人影咗相，又幫我哋驗車搵證據，係我哋救命恩人。」鄧太說當時致電理大找盧協助，盧答應幫他們時，自己哭得死去活來。<br>「嗰段時間真係好慘，晚晚發噩夢瞓唔着，見到小巴就驚到成身震，壓力搞到係咁甩頭髮，瘦咗廿幾磅。」她說車禍加上官司，令她幾乎精神崩潰，現要服藥及睇心理醫生，還要看脊醫、腸胃科及皮膚科醫生。</p><p>控方完全無法反駁</p><p>「我做投資銀行，食咗藥後個人反應好慢，工作表現大不如前。」鄧太憶述時雙眼通紅，幸終沉寃得雪。上月17日案件在九龍城裁判法院開審，法官羅德泉裁定鄧無罪，更批評警方判斷草率，提供的證據「普通加普通」，相反盧覺強提供的撞擊點理論有數據支持，控方完全無法反駁。<br>「我哋唔會再主動追討賠償，因為已經好累，還我哋清白就得。」鄧先生說希望警方日後能認真處理每宗交通事故，別讓小市民白白含寃。</p></body></html>