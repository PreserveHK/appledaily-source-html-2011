<html><header><meta charset="utf-8"><title>煲呔獨尊金融　被斥搵港人笨</title></header><body><h1>煲呔獨尊金融　被斥搵港人笨</h1><p>【本報訊】2008年一場金融風暴，才令香港明白不能單靠金融地產，港府變陣倡議發展六大產業，但特首曾蔭權昨轉軚，稱搞其他產業不合時宜，香港配合國策，應集中搞金融。議員狠批離任在即的曾蔭權是「金融霸權嘅龍頭」，證明政府當初提出六大產業，只是敷衍市民，搵港人笨。<br>曾蔭權昨日出席一個經濟峯會午餐會時表示，香港的金融業在經濟發展上相當重要：「我哋毋須過份憂慮進一步發展金融業，會令香港更容易受到世界經濟動盪的衝擊，實際上係唔係。」<br>曾蔭權不斷吹捧金融業，同時「踩盡」其他行業。他指，09年環球經濟衰退，本港金融業相比製造業和進出口貿易業，職位數目和增值均恢復得更快、更強勁：「製造業喺國際金融衰退時，衰退得快，恢復得慢；金融業係後勁最強，衰退得慢，復蘇得快。」</p><p>曾高調倡六大產業</p><p>此時，本來看着講稿的他，更加「爆肚」一段演詞：「以往一啲理論話，我哋一定要維持一個所謂嘅平衡金融體系，要有第一產業、第二產業、第三產業，呢啲已經係不合時宜嘅想法。」他指，香港要從整個國家來看，「香港要做一啲國家做唔到嘅產業，就係高質素嘅服務業，做得好，我哋就唔使憂愁。」<br>立法會議員李卓人指，曾蔭權尚有數個月便離任，終於講出心底話，「佢呢番言論可見佢係造就金融霸權嘅龍頭，要香港做金融業嘅奴才，仲要做埋國家嘅奴才」。<br>李卓人指，政府當日高調倡議六大產業，揚言要產業多元，「原來都係假嘅，原來都係搵香港人笨，證明佢係幾咁虛偽。」<br>新民黨葉劉淑儀亦批評曾蔭權要香港集中搞金融，是「泡沫心態」，令六大產業淪為「慘業」更是不負責任。</p></body></html>