<html><header><meta charset="utf-8"><title>大埔聯誼　開夜車</title></header><body><h1>大埔聯誼　開夜車</h1><p>近年人人都話去踩單車，天氣凉更將呢把單車火吹得更熾熱，單車友多去邊度蒲？原來踩不同種類的單車都有不同地頭，今次拜會摺車友，大埔香港科學園就是熱門聚腳地，當入夜，全條吐露港單車徑都滿佈單車，力證小輪摺車已成為港人聯誼的Hot玩意。<br><br>記者、攝影：許維雅</p><p>海濱長廊風景無敵</p><p>現今最多人玩的單車大概分三大類，FoldingBike摺合式單車、MountainBike爬山單車及RoadBike公路單車，三者之中當然以搬運輕便的摺車最受歡迎，所以好多身邊朋友都有部摺車看門口。香港地少人多，公共交通工具又多限制，想踩單車其實並非易事，一班摺車友就道出愛上摺車的原因：「方便囉！帶住部單車去邊度踩都得，摺埋可以搭巴士，但都試過俾司機要求拆轆。相比其他單車，摺車感覺優閒啲，屬聯誼車，有時間就可約埋三五知己到屋企附近踩，一星期兩三晚。一大班朋友踩就一個月一次，通常入大埔踩，大家開始習慣有共同目標。」單車友近年愛以香港科學園作為集合出發點，一來泊車方便，二來地方舒服又有餐廳吃個下午茶先出發，最重要是沿住白石角海濱長廊踩，風景無敵，屬一流的單車路線。</p><p>科學園有兩個停車場，每小時$8，星期六、日及公眾假期第四小時開始收$3；消費滿$100，六、日及假日有4小時免費優惠，兩個人坐低在餐廳食個晏就夠數！
</p><p>款多色靚有型摺車</p><p>「工欲善其事，必先利其器。」相信這是天下男人說服身邊人買靚單車的藉口，但無可否認近年的單車款式、用料及設計都講究得多，確實貴得有道理。不過，捨得動輒幾千元買部單車，相信最大引誘同動力都是來自身邊踩單車的朋友，朋友話好自然會跟住買，之後更會上癮改裝單車。好似今次呢班摺車友，大部份都是日本品牌DOPPELGANGER的支持者，款式多、顏色靚、設計型就是DOPPELGANGER的吸引之處。不要以為摺車的款式變化較少，連爬山大輪圈及買餸籃摺車都有，加上價錢中等又有齊LED頭燈及車鎖等配備，的確抵玩。</p><p>改裝位
</p><p>碟煞反應快<br>DOPPELGANGER211ASSAULTPACKV2</p><p>車架：黑橙色鋁合金<br>長度：1,400毫米<br>重量：12.4公斤<br>制動：前碟煞/後V煞<br>變速器：Shimano7速<br>輪胎：20吋<br>售價：$2,980（a）</p><p>獨特羊角手柄<br>DOPPELGANGER242ART'ISMO</p><p>車架：黑白鋁合金<br>長度：1,480毫米<br>重量：12.2公斤<br>制動：前碟煞/後V煞<br>變速器：Shimano7速<br>輪胎：20吋<br>售價：$3,050（a）</p><p>搶爆鮮橙<br>DOPPELGANGER212TANGERNEV2</p><p>車架：橙色鋁合金<br>長度：1,480毫米<br>重量：12.1公斤<br>制動：前後V煞<br>變速器：Shimano7速<br>輪胎：20吋<br>售價：$2,250（a）</p><p>巨型山地摺車<br>DOPPELGANGER707MP7</p><p>車架：軍綠色鋁合金<br>長度：1,780毫米<br>重量：16公斤<br>制動：前後V煞<br>變速器：Shimano21速<br>輪胎：26吋<br>售價：$3,080（a）</p><p>名牌之選<br>MiniCooperM201</p><p>車架：黑白色鋁合金<br>長度：1,400毫米<br>重量：11.5公斤<br>制動：前後V煞<br>變速器：Shimano7速<br>輪胎：20吋<br>售價：$5,280（b）</p><p>實用買餸車<br>DOPPELGANGER602UC</p><p>車架：黑橙色鋼架<br>長度：1,755毫米<br>重量：17.6公斤<br>制動：前後V煞<br>變速器：Shimano6速<br>輪胎：26吋<br>售價：$2,180（a）</p><p>查詢：</p><p>（a）35718000（AGCDistribution）<br>（b）23641666（MiniPit）</p></body></html>