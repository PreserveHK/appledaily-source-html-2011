<html><header><meta charset="utf-8"><title>中環在線：3個太子爺軍訓大學生 - 李華華</title></header><body><h1>中環在線：3個太子爺軍訓大學生 - 李華華</h1><p>小賭王何猷龍、合和太子爺胡文新再加上信和太子爺黃永光，三個富二代呢個暑假行埋搞邊科？唔係打冰上曲棍球、唔係開賭，亦唔係去投地起樓，而係夾錢送100個大學生去軍訓。<br>華華八到，以往只有中學生軍事夏令營，今年大學生都有份玩。教育局、解放軍駐港部隊同埋香港大學生軍事夏令營籌委會，8月初會搞個香港大學生軍事夏令營，呢3位富二代，就係個夏令營嘅sponsor。<br>前個星期，主辦單位經已揀咗100個學生出嚟，佢哋將會去到駐港解放軍部隊嘅軍營，一嘗當兵滋味，仲會參與步操、開槍等訓練，當然，仲會了解軍事常識。據聞反應超踴躍。<br>查實香港後生仔一直都有得玩呢個軍事夏令營，但只限中學生，搞手係前特首夫人董趙洪娉。至於嗰幾個富二代，見呢個活動可以增強後生仔紀律意識同埋鍛煉佢哋嘅意志，所以就發大嚟搞。<br><br>李華華<br>mailto:LiWaWa@AppleDaily.com</p></body></html>