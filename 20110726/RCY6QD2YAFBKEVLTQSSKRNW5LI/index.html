<html><header><meta charset="utf-8"><title>商場系列海鮮菜</title></header><body><h1>商場系列海鮮菜</h1><p>行街行到腳仔軟，當然要同班姊妹坐低唞唞，擦完個晚餐再掃貨。由八月一日起，「又一城」商場十一個食肆聯手推出「鮮味之夏」系列特色海鮮，大把好嘢食！最討我歡心係「八月花」嘅豆漿木瓜失魂魚，用熱豆漿浸熟桂魚肉、木瓜同絲瓜，豆漿高鈣木瓜健脾，清淡得嚟又健康。「王家沙」嘅原個金瓜海中蝦配黃金炸饅頭都好特別，鮮蝦加酒釀、上湯同南瓜茸煨熟，放入原個起肉南瓜殼，賣相已經加晒分，香甜南瓜配鮮蝦，簡直係絕配，再食埋個香脆炸饅頭，肚仔一定大滿足！<br><br>記者：徐務研</p><p>王家沙（22658488）<br>地址：九龍塘達之路80號又一城G層23號舖</p><p>八月花（23330222）<br>地址：九龍塘達之路80號又一城G層25號舖</p></body></html>