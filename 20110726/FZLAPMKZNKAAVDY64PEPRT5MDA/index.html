<html><header><meta charset="utf-8"><title>趣趣地：哨牙蘇要唞唞缺席揭幕戰</title></header><body><h1>趣趣地：哨牙蘇要唞唞缺席揭幕戰</h1><p>烏拉圭最終如願成為美洲盃冠軍，而隊中嘅蘇亞雷斯（圖）亦當選最佳球員。佢所效力嘅利物浦當然高興，亦因為呢位前鋒喺球季結束後，一直備戰美洲盃，冇好好休息過，所以紅軍決定放佢3個禮拜特別假期，揭幕戰對新特蘭應該唔使預，就算次輪大戰阿仙奴，都可能坐後備，實行等「阿蘇」唞夠先。</p></body></html>