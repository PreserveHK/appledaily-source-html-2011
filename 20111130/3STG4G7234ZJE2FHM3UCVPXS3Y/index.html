<html><header><meta charset="utf-8"><title>趣趣地韋舒亞大晒湊仔樂</title></header><body><h1>趣趣地<br>韋舒亞大晒湊仔樂</h1><p>正當香港仲討論緊男士應唔應該有侍產假嗰陣，阿仙奴嘅韋舒亞（圖）因為養傷，變相有個半年嘅悠長假期，陪住女友生仔同湊仔。大家都知韋舒亞鍾意玩twitter，呢排佢湊仔都湊到悶悶哋，就同囝囝影吓寫真，再貼上網。呢張相見到小韋舒亞眼仔睩睩，望住爸爸，真係父子情深！</p></body></html>