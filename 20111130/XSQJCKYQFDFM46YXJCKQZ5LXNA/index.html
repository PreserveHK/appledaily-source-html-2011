<html><header><meta charset="utf-8"><title>身家2000萬　贈醫施藥　只求開心街頭俠醫：唔肯瞓街唔醫</title></header><body><h1>身家2000萬　贈醫施藥　只求開心<br>街頭俠醫：唔肯瞓街唔醫</h1><p>【本報訊】醫病唔收錢？聽起來十足騙局。曾習跌打的六旬漢，十多年來在佐敦一帶當街為街坊「打地鋪」診症，贈醫施藥，分文不取，病人異口同聲讚他醫術了得。《蘋果》記者追查發現，這名「俠醫」原來是坐擁四部的士的千萬富豪，一雙巧手幫過數以萬計病人，但他不求回報，只求開心，皆因「每句多謝都令我想幫下一個病人！」<br>記者：馮詩媚、司徒韋桐</p><p>「俠醫」年約60餘歲，姓鄭，人稱燦叔，診症時總會穿上「招牌」淺藍色醫生袍，每天下午4時便在渡船街小巴總站出現，先為幾部的士檢查及清潔。至約5時半，便開始在路邊攤開一塊格仔布，就地為病人進行拉筋推骨治療，至晚上約8時回家。病人無論貧富，來到燦叔面前，一律乖乖「瞓街」接受治療。</p><p>擁四部的士一住宅</p><p>記者所見，燦叔施行治療及敷藥前，會仔細詢問病人病情，治理完後還會叮囑病人覆診，每日大概有五至六人前來求診，三歲至七十歲都有。有病人說：「我以前跌到盆骨移位，痛到唔行到，佢醫咗幾次，家急步行都冇問題」！<br>每天風雨不改，先醫車、後醫人的燦叔，其實是一名隱形富豪，擁有四部的士及一個位於香港仔中心的住宅單位，以每個的士牌目前價值480萬元計，其身家估計近2,000萬。不過，燦叔為人低調慳儉，出入只搭巴士，衣着也不光鮮。一名向燦叔租車的的士司機說：「我老細四架的士全部唔使再供，佢為人樂於助人，有時落雨冇咁多人搵佢醫病，佢都唔願走，話唔想啲有心人摸門釘喎」！記者日前向燦叔道明來意邀請訪問，他多番婉拒，說怕引來太多人找他醫病，恐應付不來，最後幫不到有需要的人。在記者再三請求下，他才願透露點點義診經歷。</p><p>燦叔坦言「兩不醫」</p><p>燦叔說，年輕時想學一門手藝，經朋友介紹認識一名跌打師傅，遂跟對方學藝，亦曾在跌打醫館打工「搵餐飯食」。之後，他並沒有自立門戶，「因為我無諗過用呢門手藝賺錢，如果醫人係諗錢嘅話，就做唔到好醫師」。他說，替病人敷治的藥膏，是他每晚親手用40多種草藥調製，花的都是自己的錢。<br>燦叔坦言有「兩不醫」，不醫不願在街邊就診的人，亦不會醫不信任他的人：「今年12月20日就喺呢度足兩年，以前喺對面舊巴士站，幫好多巴士司機睇症，家搵我嘅多數係朋友介紹同跟我多年嘅病人，有啲仲帶埋仔女嚟！曾經有人話畀錢我去佢屋企醫我都唔去，有心搵我就唔好介意坐街」！<br>燦叔與太太育有一子一女，家人不但從未責怪他只顧幫人無暇陪伴，反以他為榮。燦叔說：「雖然家人冇幫手，但好支持我，我當然識做啦，最夜9點返到屋企，佢哋會等埋我食飯」。<br>「醫人係我嘅興趣，病人一句多謝，我就有動力幫下一個」。燦叔說，只要一天仍有能力，還會繼續義診，「如果你哋報道咗出嚟，我可能要搬位，唔想大家蜂擁嚟搵我，我仲要照顧舊病人到斷尾為止」。</p></body></html>