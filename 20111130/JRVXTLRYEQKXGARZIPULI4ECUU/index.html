<html><header><meta charset="utf-8"><title>大阪燒升呢　煎雙蟹爆鮮</title></header><body><h1>大阪燒升呢　煎雙蟹爆鮮</h1><p>鱈場蟹肉厚腳長，堪稱蟹中之王，而蟹中女王則是肉質清甜的松葉蟹，難得今次有齊兩款矜貴食材，等Gohsan教我們炮製一頓松葉蟹盛宴，用松葉蟹及鱈場蟹大做和風料理，做個升呢版的海鮮大阪燒，好吃到停不到口！<br><br>記者：徐務研<br>攝影：伍慶泉、周旭文<br>鳴謝：OISIX<br>查詢：81979016<br>食材售賣點：http://hk.oisix.com/index_zhtw_hkd.html<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=2630359<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>Gohsan（日本小吃達人）<br><br>曾任職飲食記者逾10年，操流利日語及深愛日本美食，曾在港開設章魚燒店、糖果店等。</p><p>煮題　松葉蟹盛宴</p><p>食材字典</p><p>蟹有豐富的蛋白質、微量元素等營養，對人體有很好的滋補作用。不過蟹性寒，不宜多吃，特別是脾胃虛寒者。</p><p>種覽<br>北海道四大名蟹</p><p>鱈場蟹</p><p>在四蟹之中體積最大，又名「皇帝蟹」，當造期為九月至二月，體重約2至4公斤，肉厚而蟹味濃，能配合多種烹調方法，做炸物最為出色，可做到外脆內鮮的效果。</p><p>松葉蟹</p><p>居住在攝氏1至2度水溫深海處，體重約800克至1.2公斤。肉質呈絲狀，肉少清甜，宜做刺身及火鍋配料，蟹腳可作炸物。</p><p>花咲蟹</p><p>「花咲蟹」起名於北海道根室海峽的花咲港，又名「幻之蟹」，只能於北海道捕捉，味道近乎於龍蝦味，鮮味濃厚。</p><p>毛蟹</p><p>肉質鮮甜，但蟹身細小，體重400至500克，所以肉較細碎，但蟹味濃郁，肉甜膏多宜作刺身、冷盤或火鍋配料，忌做炸物，因肉少易散。</p><p>滋味煮意<br>放雪櫃下格解凍</p><p>蟹最好自然解凍至八成，千萬別用微波爐來解凍，亦可選於吃的前一天把蟹件用保鮮紙包起，放在雪櫃下格，拿出來即可食用。解凍後的蟹件宜立即食用，要不然水份會流失蒸發，令肉質變得鬆散乾身。</p><p>蟹肉配醋祛腥</p><p>蟹本身帶一點腥，而醋則有效祛腥，所以食蟹通常都會配蟹醋來吃。</p><p>蟹肉芝士大阪燒</p><p>大阪燒「okonomiyaki」食法變化多端，這次來個蟹肉海鮮版，芝士配蟹肉，同時吃到鱈場蟹及松葉蟹的味道，鮮上加鮮，食完一定再Encore！</p><p>材料</p><p>鱈場蟹肉80克、松葉蟹棒4支、椰菜（切碎）300克、雞蛋4隻、水300毫升、大阪燒粉300克、蒙莎莉娜（水牛芝士）芝士碎60克<br><br>配料：青紫菜粉少許、木魚花/大阪燒汁/日式沙律醬適量</p><p>做法</p><p>1.碗內加入大阪燒粉、水，用拂蛋器攪勻成漿，再加入鱈場蟹肉、芝士碎、切碎椰菜拌勻，再加入蛋拌勻，備用。<br><br>2.大火燒紅鐵板，轉細火下油，加入蛋漿，轉中火，放上撕碎的蟹棒肉，翻轉再煎，煎至按不出蛋漿，即可上碟，淋上燒汁、沙律醬，再淋多一次燒汁，撒上青紫菜粉、木魚花即成。</p><p>貼士</p><p>如果想燒餅實身一點，椰菜就要切得細一點；如果想燒餅鬆化一點，椰菜則要粗身點。</p><p>松葉蟹青瓜醋物</p><p>青瓜薄片做法比較講究，不過絕對物有所值，入口極為爽脆，原汁原味的新鮮蟹肉配上特製的蟹醋，非常開胃清新！</p><p>材料</p><p>青瓜2條、鹽1/2茶匙、松葉蟹腳2支、粗鹽/三文魚子適量<br><br>蟹醋：醋3湯匙、糖2湯匙、淡口醬油1茶匙、味醂1茶匙、出汁素少許</p><p>做法</p><p>1.煲內下醋、味醂、淡口醬油、糖、出汁素，細火煮至糖融化，放凉備用。<br><br>2.青瓜下粗鹽抹勻，磨走青瓜上的黑點，再放入水內洗淨，切去青瓜的頭尾，用薄片刨刨成薄片，盛起後加鹽撈勻，略醃一會，再加水洗淨，撈起放入冰水內，備用。<br><br>3.先剪蟹腳成段，再剪開蟹殼拆肉，撕碎蟹肉，加入醋拌勻，用手輕擠出多餘水份，盛起備用。<br><br>4.碟內放入青瓜，淋上蟹醋，放上蟹肉，淋上蟹醋，再以三文魚子作裝飾即成。</p><p>貼士</p><p>可以用蘋果醋，帶點果香，風味又會有點不同。</p><p>蟹肉海鮮炒飯</p><p>青瓜薄片做法比較講究，不過絕對物有所值，入口極為爽脆，原汁原味的新鮮蟹肉配上特製的蟹醋，非常開胃清新！</p><p>材料</p><p>飯2碗、鱈場蟹肉100克、松葉蟹腳棒6條、帶子（切粒）100克、蛋2隻、蛋黃1隻、葱花2湯匙<br><br>調味：日本醬油/胡椒碎適量、麻油2湯匙、出汁素1/2茶匙<br><br>海鮮調味：牛油10克、鹽/胡椒碎/清酒少許</p><p>做法</p><p>1.大火燒紅鐵板，轉細火下油，加入松葉蟹腳棒、胡椒碎、牛油，以中火煎至兩面金黃，盛起備用。<br><br>2.原個鐵板加入牛油、帶子以大火略煎，加入胡椒碎、鹽、清酒，煎帶子至金黃，盛起備用。帶子千萬不要煎得太熟。<br><br>3.原個鐵板加入牛油、蟹肉、胡椒碎，以大火略煎，盛起備用。<br><br>4.大火燒熱鑊，熄火下油，下蛋、1湯匙麻油，開中火炒蛋至半凝固，加入飯炒鬆，下蛋黃、1湯匙麻油、出汁素、胡椒碎略炒，加入醬油炒勻，下蟹肉、帶子略炒，最後加入葱花炒香即可上碟，放蟹腳在飯面即成。</p><p>貼士</p><p>現在三文魚子正值當造，加上飯面，就更加鮮味。</p></body></html>