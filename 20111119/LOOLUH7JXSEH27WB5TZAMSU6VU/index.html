<html><header><meta charset="utf-8"><title>家宅男女：親子家居服　iPhone玩到底</title></header><body><h1>家宅男女：親子家居服　iPhone玩到底</h1><p>假日總見到一家大細着到一模一樣晒溫馨！怕高調又要玩MiniMe，不如低調玩親子家居服，由底底到睡衣，由內襯到外，同樣Sweet到漏。<br><br>記者：溫曉嵐<br>攝影：林栢鈞<br>Model：LoLo、Charmine&amp;Alfred</p><p>多個剪裁</p><p>法國內衣品牌pull-in向來玩味十足，前衞Mono-Print配品牌Logo橡筋頭，圖案由水果、蛋糕到iPhoneAppsIcon都玩得一餐，家更玩埋親子內褲，實行全家一網打盡！咪以為親子底底只係一個Cutting走天涯，誠意在於特意為一家大小打造不一樣的舒適剪裁，體貼每位成員需要。爸爸Boxer褲腳內收設計緊貼粗壯大腿；媽咪備低腰及T-Back等不同款式，着牛仔褲或窄身裙都無問題；仔女底底迷你Size夠可愛，褲腳特意加長，再好動都唔怕向上「攝」起，着得舒適！底底均以彈性極高的InvistaLycra料製，拉拉扯扯大七倍都唔會變形走樣，加上透氣度高，唔會焗住PatPat。</p><p>熊貓出沒注意</p><p>看見唇膏少了截，高跟鞋又離奇移位，代表孩子已進入角色扮演模仿期。試試買套親子睡衣同阿女做對Twins，着到一模一樣就唔使再扮大人啦！G.O.D.更有搞鬼熊貓款，男女款各有大中細碼，女裝細碼囡囡可當睡裙着，戴埋眼罩扮熊貓，Cute爆。</p><p>親子襪暖笠笠</p><p>K-11Select的ShinyBeetle引入法國高級襪品牌Berthe的親子家居襪，由BB、中童到大人尺碼都有！厚身襪暖笠笠，地板冷冰冰一樣無有怕，加上襪底有透明軟膠，行瓷磚地都唔怕跣。</p><p>a.pull-in（21997703）　<br>b.LEONA（21109666）　<br>c.G.O.D.（27845555）　<br>d.K11SelectShinyBeetle（31105680）</p></body></html>