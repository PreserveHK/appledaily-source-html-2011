<html><header><meta charset="utf-8"><title>周末總結</title></header><body><h1>周末總結</h1><p>最失望：新特蘭</p><p>新特蘭今季有佐敦軒達臣離隊，但簽入了賓特拿、施巴斯坦拿臣、布朗和奧沙等，實力不致太差，但成績卻慘不忍睹，聯賽8戰只得1勝3和4負得6分，排英超尾4。原以為黑貓周日有機會在阿仙奴身上取分，豈料被尹佩斯的尾段罰球絕殺輸1:2。</p><p>最大：荷乙</p><p>上周五及周日荷乙共8場比賽，竟有7場開「大」，共炮製36個入球，平均每場至少有4個入波睇。足智彩才剛正式開放荷乙受注，還未摸清楚這個聯賽的虛實，如果有球迷閤上眼全部買「大」，都應該賺個盤滿缽滿。</p><p>最好腳頭：芬克（漢堡）</p><p>漢堡早前解僱前任教練奧寧，雖然下任教練芬克尚未上任，但他相當好腳頭，周日漢堡作客贏弗賴堡2:1，取得今季第2場勝仗。現年43歲的芬克之前執教瑞士班霸巴素利，球員時代就踢過拜仁慕尼黑；其漢堡處子之戰是下周日主場對禾夫斯堡。</p><p>最輸死人：挪超</p><p>賽前排挪超頭兩位的莫迪及洛辛堡，周日竟同時和波失分，榜首莫迪現時與第2位特林素的差距被拉近到8分（雙方今季尚餘4場）；洛辛堡更「2哥」不保，被特林素及華拉倫加超前，跌落第4。莫迪周日主場被奧特格寧蘭逼和0:0，洛辛堡就跟阿里辛特踢成2:2，相信令不少捧場客損手。</p><p>討論區金句</p><p>利物浦vs曼聯<br>「睇咗佢（蘇亞雷斯）好多場，佢拉後少少靠左邊踢，真係好勁！扭得、傳得、射得，連射罰球步法都好似細哨。」<br><br>阿仙奴vs新特蘭<br>「雖然（阿仙奴）贏咗，但係贏得幾辛苦吓，對住隊毫無狀態嘅球隊都打成咁，季尾排名第幾？真係不敢想像！」<br>「我覺得（阿仙奴）上半場頭20至30分鐘踢得好，單睇呢段時間係中上游球隊的表現。但新特蘭入波後，情況就變得不同了，某程度上反映了槍手在逆境中的心理素質。」<br><br>資料來源：香港討論區</p></body></html>