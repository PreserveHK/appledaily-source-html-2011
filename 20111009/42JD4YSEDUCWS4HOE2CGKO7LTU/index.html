<html><header><meta charset="utf-8"><title>曹敏莉百變B女大個選美</title></header><body><h1>曹敏莉百變B女大個選美</h1><p>03年港姐冠軍曹敏莉（Mandy）去年下嫁金融才俊張家傑，今年7月即產女，她很享受連升兩級的幸福生活。選美出身的Mandy不反對囡囡步她後塵，踏選美台。</p><p>曹敏莉的囡囡張逸晴已3個月大，精靈活潑，Mandy昨早更與老公張家傑帶Dora和兩隻愛犬到樓下公園散步。</p><p>囡囡愛玩水</p><p>Mandy婚前視兩隻愛犬如子女，但自從升呢做了媽咪，當然將寶貝女Dora排第一，但也不會分薄對兩隻貴婦狗的愛，Mandy昨在電話說：「有咗多多（Dora暱稱），乜嘢都佢行先，我畀晒所有時間照顧囡囡，好彩佢爛瞓，佢瞓咗我就有少少時間，我可以處理吓自己嘅嘢，又可以同兩隻狗玩吓，等佢哋唔好以為我偏心。」<br>Dora輪廓分明，長得跟媽咪一樣，Dora最愛笑，尤其張開小嘴大笑時的樣子就令雙親最開心，經過一輪特訓，Mandy已變為熟手媽咪，她說：「家餵奶、換片到冲凉，我都可以做到。最初我覺得同BB冲凉最難，同佢搽咗肥皂，佢滑嘟嘟好難捉實，好彩佢爛瞓，全程都瞓着任我舞，直至冲完都唔知發生乜事，練習得多，我就熟晒手。」Mandy說Dora愛玩水，冲凉更會用腳踢水。Dora已15磅重，看到女兒吃人奶吸收力強，Mandy說：「佢都算巨size，但我唔想佢太高，做媽咪就係咁，BB太肥太瘦都令人擔心。」</p><p>乘勢再造人</p><p>Mandy直言老公希望與她再乘勢造人，但看到太太湊女分身乏術，正考慮把追仔計劃暫延，Mandy：「多多大得好快，我好唔捨得。」Mandy表示將來女大女世界，或會提名囡囡選港姐：「唔會鼓勵，等佢大啲先。」<br>採訪：比華利</p></body></html>