<html><header><meta charset="utf-8"><title>嘉玲六會靚仔法王求子心切</title></header><body><h1>嘉玲六會靚仔法王<br>求子心切</h1><p>獲不少圈中人擁戴的第十七世大寶法王噶瑪巴鄔金欽列多傑，前日起一連三日在港舉行活動，吸引大美人林青霞、王菲和劉嘉玲等赴會，而盛傳向大寶法王求子多年的劉嘉玲更三日踩足6場，可見嘉玲確實求子心切。</p><p>不少名人藝人篤信藏傳佛教，而盛傳一直恨生仔的千億新抱徐子淇、邱淑貞、劉嘉玲和王菲等，更分別拜寧波車和大寶法王求子，結果3個月前徐子淇終一償心願產下兒子李俊熹，為老公李家誠繼後香燈。至於45歲的劉嘉玲08年與梁朝偉結婚後一直努力造人，惜3年來仍未有所出，由於嘉玲已屬高齡產婦，而偉仔明年亦將年屆半百，令嘉玲對生仔一事更心急如焚，惟有誠心求大寶法王賜福，讓她一償做母親心願。</p><p>親往印度參拜</p><p>多年前開始，嘉玲已每年親赴印度拜見大寶法王，08年她與偉仔在不丹結婚，也獲大寶法王噶瑪巴鄔金欽列多傑主持婚禮。這位深受嘉玲和王菲擁戴的靚仔大寶法王，前日起一連三日在灣仔會展舉行「噶瑪巴九百周年慶典」，嘉玲和王菲自然不容錯過。王菲前日上午為法會開幕禮高歌助興，嘉玲亦偕偉仔拜會法王。至前晚、昨日上午和下午三場法會，嘉玲均有單拖出席。<br>昨日上午9時許，嘉玲單拖現身會展，問為何不見偉仔時，嘉玲笑說：「偉仔要拍戲。」及至下午2時許，嘉玲戴住黑超再次現身，問聽完大寶法王弘揚佛法後心情如何時，她說：「每次聽完感覺都唔同，好開心。」今日法王舉行最後兩場活動，問嘉玲可會出席？嘉玲說：「會。」嘉玲三日踩足六場，可見她求子心切。</p><p>寶珠青霞赴會</p><p>除嘉玲外，陳寶珠與陳善之、大美人林青霞和狄龍太太陶敏明前晚亦到會展拜會法王，青霞的出現更引起現場陣陣哄動。至昨日上午寶珠姐再度現身，下午時分關秀媚亦偕男友李尚文赴會。<br>另外，一直渴望再添一女的袁詠儀（靚靚），昨日上午亦偕老公張智霖及兒子拜會法王，深信靚靚順道祈求法王賜福生女。靚靚昨在電話中說：「大寶法王修行好高，聽佢嘅法會，可以令信眾更平和同有智慧，所以我都帶埋個仔去聽，呢位法王我曾經喺印度見過一次，當時真係好興奮，開心到連求女嘅事都唔記得問，佢好少嚟香港，所以有咁多人嚟聽。」<br>採訪：王連連、龍婉琪<br>攝影：楊浩賢、李志明、陳俊強</p></body></html>