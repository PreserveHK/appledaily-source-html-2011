<html><header><meta charset="utf-8"><title>趣趣地：卡斯拿斯爭老人獎</title></header><body><h1>趣趣地：卡斯拿斯爭老人獎</h1><p>專頒畀30歲或以上球員嘅金足獎公佈咗最後10強嘅名單，但入面唔少球員仲好當打，有資格同美斯爭世界足球先生㖭！巴塞嘅沙維屆屆世足都俾隊友美斯食住，等等吓都3字頭嘞！仲有皇馬門將卡斯拿斯（右）都係，因為世足多數都頒畀進攻球員，搞到佢都好冇癮，不知不覺仲加入埋老將行列。除咗佢哋，入圍嘅仲有碧咸、傑斯、魯爾（左）同杜奧巴等。</p></body></html>