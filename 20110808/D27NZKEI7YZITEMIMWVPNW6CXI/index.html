<html><header><meta charset="utf-8"><title>馮仁昭四圍超：栢芝踩Roller趕見仔 - 馮仁昭</title></header><body><h1>馮仁昭四圍超：栢芝踩Roller趕見仔 - 馮仁昭</h1><p>張栢芝母子及鄭中基主演嘅電影《無價之寶》將會喺今個月19日上映，繼鄭中基嘅「綠葉犀利哥」造型之後，栢芝嘅造型亦喺日前曝光。劇情講演廣告片導演嘅栢芝，為趕返屋企幫囝囝Lucas慶祝生日，遇上大塞車，栢芝於是棄車而出，換上roller鞋，喺人群中左穿右插。栢芝仲堅持拍呢場戲時，點都唔用替身，連王晶導演都讚勁。</p></body></html>