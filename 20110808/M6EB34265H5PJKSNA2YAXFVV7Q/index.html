<html><header><meta charset="utf-8"><title>中環在線：威發太子爺　哈囉喂出動 - 李華華</title></header><body><h1>中環在線：威發太子爺　哈囉喂出動 - 李華華</h1><p>搞開奇趣精品同玩具嘅威發國際（765）一向低調，主席潘少忠近期絕少蒲頭，原來係開始交棒畀兩個仔。大仔潘偉駿幫手廠務同日常運作，至於喺英國讀書嘅細仔潘偉業，就主要負責對外事務同marketing。<br>偉業同華華講，家陣度緊橋，將萬聖節哈囉喂應節產品，包裝成一個品牌。先喺香港推出，試吓反應，之後再去歐、美市場推廣。<br>據講，偉業今次返嚟幫爸爸手之前，喺英國讀土木工程，試過起學校。返嚟香港後，做過企業財務，接觸到好多唔同行業嘅人，亦多咗了解資本市場運作，累積咗好多實戰經驗。無啦啦做咩講佢？幾好樣又正正經經做嘢，咪益吓各位女讀者囉！</p></body></html>