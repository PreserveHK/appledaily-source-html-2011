<html><header><meta charset="utf-8"><title>夏日消暑2：最輕物料　貼身泳衣更3D</title></header><body><h1>夏日消暑2：最輕物料　貼身泳衣更3D</h1><p>想游水游得快，除咗日日練水，有時都要借助科技之力，就好似當年所推出嘅一套鯊魚裝，紛紛成為各地選手嘅取勝武器。不過科技年年推陳出新，游泳裝備無論由泳衣到泳帽，一樣暗藏幫助泳手的科學元素。<br><br>記者：王震遠　<br>攝影：林栢鈞<br>Model：GarciaRose@M.Spy<br>查詢：Speedo（27304770）</p><p>LZRRACER貼身減磨擦6%</p><p>國際泳聯世界錦標賽剛落幕，粉絲們唔止有幸一睹泳手精采表演，仲順道有機會留意一下游泳界嘅最強裝備。就好似今次港隊出戰，亦選擇了Speedo專業競賽系列的LZRRACERELITE戰衣，亦即係奧運8金泳手菲比斯所穿的同系列泳裝！<br>所謂高手過招，有絲毫差別足以改變賽果，呢件LZRRACER，係繼人稱鯊魚衣（Fastskin）後推出的另一款高科技研發泳衣，由自家研發的獨家物料LZRPulse製成，物料由防氯綜合彈性纖維和幼紗線組成，是全球最輕物料，有助減低水阻。<br>戰衣在設計上用咗3D立體剪裁，令到賽衣可以更加貼身，唔止可以減少水阻，仲可以令肌肉產生動能，去幫助減低身體受壓時引起嘅不穩定性，幫助泳手更快的推進。加上特別的無縫設計感覺更舒適流暢，而且比起一般泳衣，LZRRACER表面磨擦力減少了6%，夠晒資格成為奪標的秘密武器。</p><p>LZRRACERELITE港隊特別版（非賣品）</p><p>使用全球最輕物料LZRPulse，是有效減低水阻的黃金戰衣！3D立體剪裁和無縫設計令戰衣比一般的表面磨擦力少6%。</p><p>XT-WFASTSKIN亞洲人專用</p><p>LZRRACER聽落係好強，不過如果唔啱心水，一樣有另一款專為亞洲人而設的比賽戰衣！名為XT-WFASTSKIN，用咗日本製物料製成，物料超輕而且防水，一樣可以減少水阻，仲有速乾功能，係Speedo獨家研發產品之一。設計上亦為咗亞洲人身形而度身訂做，剪裁更加貼身，特別嘅流水動態設計更可以幫助泳手發揮。</p><p>XT-WFASTSKIN$1,199
</p><p>FXST日本賽衣系列，專為亞洲人身形設計，更用上超輕防水物料來減低水阻。</p><p>買得到!高科泳裝</p><p>用了Endurance+物料，比起一般泳衣耐用三倍，更具有防氯和防海水鹽侵蝕功能；剪裁根據亞洲人身形，無縫設計可以減低水阻，對泳手發揮有幫助。</p><p>AquaSocketMirror$319</p><p>為菲比斯設計！流線外形，鏡面較細，能更去水！特選用反光鏡，防陽光刺眼。</p><p>CycloneII$179</p><p>背帶用上反扣式設計，特別方便易戴，鏡圈和鏡帶採用矽膠製造，可以減少敏感的效果，適合練水時使用。</p><p>AquaVcap$259</p><p>比賽用泳帽，3D剪裁，去除沒必要皺紋及更貼頭一點。用上矽膠製造，減少磨擦力令它更去水。</p><p>UltraPaceCap$99
</p><p>外表是膠製，內裏是塊布，好處是不會吸實頭髮。剪裁加入立體元素，適合練水使用，可以舒適一點。</p></body></html>