<html><header><meta charset="utf-8"><title>愛心甜品屋不敵瘋狂加租瀕執笠　良心老闆：難捱</title></header><body><h1>愛心甜品屋不敵瘋狂加租<br>瀕執笠　良心老闆：難捱</h1><p>【本報訊】回頭浪子金不換，年少時以啪丸及飆車度日的吳玉新，在時速220公里下掟彎炒車，幸好在鬼門關前過門而不入，從此改過自新，在北區開設彩虹甜品屋，沙士期間到醫院送糖水，為醫護人員打氣，又聘請長期病患者及雙失青年，抱着「用糖水滋潤身體，用福音滋潤心靈」宗旨做人，可惜良心老闆卻敵不過業主瘋狂加租，「今年係呢十年來最難捱嘅一年！」<br>記者：袁慧妍</p><p>吳玉新33歲，人生大部份時間也活在陰霾中。他自言是「鄉下仔」，父母在新界耕田，8歲時母親肝硬化離世，他下田幫手種菜。「凌晨兩點起身落田，之後就返學，嗰時會俾同學笑」。12歲時，父親因中風下半身癱瘓，他被迫輟學養家。</p><p>不良少年車禍後改過</p><p>做過酒樓點心師傅，又做過菜市場苦力，吳玉新說當時沒有人生方向，只覺得「呢個社會冇人會幫你，冇人畀機會你」。後來在車房工作，認識了一班損友，「一星期去Disco玩三、四晚，去食丸仔，有咩最新嘅（毒品）我一定試」，且晚晚跟損友飆車，只是越飆，心靈越空虛。<br>上得山多終遇虎，18歲時他與朋友在吐露港公路飆車，最後炒車收場。「嗰時開到（時速）220公里，掟彎時炒車，架車變成三文治，司機碎咗頭骨要縫27針，我坐乘客位，頸椎骨碎咗，醫生話我有機會癱，甚至救唔番。」<br>為逞一時之快而險死，吳玉新痛定思痛，開始思考人生要怎麼過。休養一年半後，他到深水埗松記學做糖水，一次機緣巧合，他參加了教會團契，「喺出面做嘢你會覺得啲人自私自利，但團契啲人好唔同，佢哋好親切，真心關心你」。</p><p>沙士期間威院送糖水</p><p>吳玉新10年前在大埔開設甜品店，04年於上水開分店，既送糖水給露宿者，沙士時又送糖水給威爾斯親王醫院醫護人員，更聘請傷健人士及長期病患者打工，希望可以用糖水回饋社會。<br>但吳指近年舖租急升，上水店面積1,000呎，租金5萬元，「舊年簽約，升咗一倍！隔籬仲貴，同一個面積，今年租金去到8萬甚至10萬，一條街有五間舖捱唔住執咗！」他相信明年傾續約時會大幅加租，「上年年初，舖位叫價1,280萬，家已去到2,500萬，點會唔加租？」講愛心在自由市場經濟行不通，他無奈地說，現在生意「打個和」再加租甜品店便撐不下去了。</p></body></html>