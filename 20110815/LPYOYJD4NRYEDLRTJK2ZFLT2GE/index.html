<html><header><meta charset="utf-8"><title>記者心聲「俾人打預咗，流晒血係第一次」</title></header><body><h1>記者心聲<br>「俾人打預咗，流晒血係第一次」</h1><p>「做突發咁耐，俾人打都預咗，流晒血仲係第一次。」遇襲受傷的《蘋果》記者周鴻熙，敷治後已出院，但身體仍然隱隱作痛，耳背有一道兩厘米長傷痕，雖不用縫針，但今日要返醫院洗傷口。周對警方處理有不滿，認為警員如及早用手銬將「金毛漢」鎖上，他遇襲受傷程度將會減低。<br>周鴻熙指出，從事突發記者10多年，被推撞不計其數，「俾人打今次係第二次，最傷都係今次」。他說，新聞主角見到記者拍攝，粗言問候記者見怪不怪，「見到個金毛喺車度猛鬧，知佢唔好惹，已經行遠啲避佢」，但仍然受到襲擊。</p><p>「差人應一早用手銬」</p><p>周表示，由於事出突然及掉了眼鏡，未能看到數名兇徒容貌，但攝影機墮地時仍然運作，約有兩秒片段影到一名穿着藍色T恤兇徒，在他身上猛踩。當「金毛漢」在客貨車上接受警員調查時，該名男子被記者拍攝到，曾與數名赤膊及紋身漢在車旁。<br>「差人應該一早用手銬鎖住金毛，我就唔使咁傷。」周指出，初時該名涉案男子衝下車，企圖用棍追打他時，警員見他有暴力傾向，應鎖上手銬，「如果早啲鎖住佢，唔會有機會俾佢打我」。<br>《蘋果》記者</p></body></html>