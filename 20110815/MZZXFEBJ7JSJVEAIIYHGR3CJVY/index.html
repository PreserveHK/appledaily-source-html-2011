<html><header><meta charset="utf-8"><title>區選新人王呂迪明黨齡嫩　有意出戰梨木樹</title></header><body><h1>區選新人王<br>呂迪明黨齡嫩　有意出戰梨木樹</h1><p>【本報訊】網絡上，不時有網民惡搞短片瘋傳，民建聯更是網民「至愛」的惡搞對象。「我都預咗㗎喇，冇乜所謂，我個底好乾淨，唔怕人搞。」入黨只有幾個月的呂迪明，有別於一般聞網色變的民建聯成員，閒時會上高登，看「巴打」有甚麼搞作。</p><p>看上民建聯旗幟鮮明</p><p>有意今年底進軍區選戰場的她稱，已做好被人起底的心理準備：「出得嚟行，預咗要還」。<br>民建聯常被人「惡搞」，與該黨親北京政權的立場有關。「我就係覺得呢個黨夠旗幟鮮明，擺明愛國愛港。」30歲的呂迪明直認該黨立場較保守；有時見到民建聯被「玩」，卻難免感到氣餒，不過她自言很快會重新振作，就以替補機制為例，「我哋係支持就會支持到底，唔會俾人話兩句就縮。」<br>說民建聯老土，呂迪明即時「抗議」，「其實民建聯唔老土㗎，大家開會時會嘻嘻哈哈，又會拍枱拍凳㗎，大家見唔到咋。」05年演藝學院戲劇系畢業，最終踏上的卻是政治舞台，看來風馬牛不相及，呂迪明笑稱：「從政同演藝人異曲同工啫，都一樣要企出嚟同群眾接觸。」<br>中學時呂迪明協助當時為委任區議員的爸爸辦活動，08年又為身兼北區民選區議員的男友劉國勳助選。</p><p>自言「外向又唔怕醜」</p><p>在兩個至親男人感染下，她嘗試由幕後走到幕前，有意年底於荃灣梨木樹區參選。自言「外向又唔怕醜」，呂迪明說她輕易與街坊打成一片；只是天生一張娃娃臉，既是本錢亦是負累，「有好多街坊都會好疑惑咁問：你呢個o靚妹，得唔得㗎？」呂迪明說，只能用行動證明，80後都「一定得」。</p></body></html>