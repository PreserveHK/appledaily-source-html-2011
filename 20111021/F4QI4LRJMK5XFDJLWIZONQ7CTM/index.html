<html><header><meta charset="utf-8"><title>交行聯名戶口　一人去世遭凍結數年90萬遺產有得睇冇得使</title></header><body><h1>交行聯名戶口　一人去世遭凍結數年<br>90萬遺產有得睇冇得使</h1><p>【本報道】長者與親人開聯名戶口方便過身後處理遺產十分普遍。有市民與姨媽在交通銀行開設聯名外幣戶口，在姨媽死後欲清戶提取約值逾90萬元遺產，銀行卻要求出示遺產承辦書才放款，存款被凍結數年，事主如常收到月結單卻無法提款。有律師指若開戶授權指示寫明其中一個戶口持有人也可提款，銀行便應放款，質疑銀行做法有問題。<br>記者：盧勁業</p><p>吳先生姨媽07年底中風身故，戶口餘下15萬元紐幣，「姨媽打算百年歸老後畀我處理佢嘅資產，開戶時銀行同我哋講，其中一個人簽名就可以提款，姨媽過身後都可以照拎錢」。惟他於姨媽死後兩天到銀行提款辦理身後事被拒，「原來姨媽喺大陸嘅契仔去過銀行想攞錢，銀行知道姨媽死咗。經理話銀行多次搬遷弄失文件，唔清楚戶口有冇授權指示指定邊個可以拎錢，要我出示遺產承辦書」。</p><p>找不到血緣關係證據</p><p>吳先生與姨媽並非直系親屬，姨媽在港無其他親人，他於是返內地嘗試尋找與姨媽有血緣關係的證據，但數年來毫無頭緒，「外公喺姨媽10歲嗰陣過身，點搵都搵唔到人，結果申請唔到遺產承辦書」。吳先生兩年來不斷與銀行交涉仍被拒絕提款，「係佢哋（銀行）整唔見張授權指示，冇理由要我負責，扣起啲錢唔放」。<br>律師伍家賢表示，可否提款取決於開戶時是否註明其中一個戶口持有人也可提款，還是必須兩個人簽名，「如果係前者，其中一方身故，戶口嘅權益就會轉畀在生嘅戶口持有人；如果係後者，戶口嘅錢就要同遺產繼承人按比例攤分」。</p><p>律師指在生者可提款</p><p>交通銀行回覆指，該戶口於1987年開立時法律上還未有「生還者條款」。根據該行做法，若其中一名戶口持有人身故，為保障客戶財產，戶口須即時凍結，故吳先生要出示遺產承辦書才可清戶。發言人又指，吳先生所指的分行經理已離職，無法核實授權書遺失事宜，惟翻查紀錄證實該戶只需其中一個持有人簽署也可提款，該行正與客戶尋求解決方案。<br>不過伍律師指出，遺產稅條例中的「生還者條款」，是指聯名戶口持有人其中一方過身，即使銀行在沒有遺產承辦書情況下，將資產轉給另一聯名持有人，日後有人追究也毋須負責，而此做法適用於任何一方都能提款的情況。若吳先生屬此情況，銀行便應發還款項，戶口是否在有關條例立法前開設並不重要。</p></body></html>