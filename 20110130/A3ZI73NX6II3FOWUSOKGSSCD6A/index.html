<html><header><meta charset="utf-8"><title>男女共同體：紅軍躉　冇頭痕 - 梁國雄（長毛）</title></header><body><h1>男女共同體：紅軍躉　冇頭痕 - 梁國雄（長毛）</h1><p>上周末於港鐵上欣逢一位迷哥，劈頭就問：「你估今晚得唔得？」說時，手指向着我手持之球靴袋。詫異下連忙答曰：「冇問題！」原因袋上印有利物浦會徽，他心焦急的，正是當晚利物浦作客狼隊一役！閒聊一輪，他於道別時尚不忘向我表白：「我從Highway起，就睇利物浦喇！」所謂Highway者，絕非公路，而是利物浦70年代初之前鋒希韋，踢法斯文冷靜，身材有若80年代中之名將魯殊（IanRush）。<br>結果，新帥杜格利殊終率紅軍擊敗狼隊，繼而再克富咸，取得寶貴6分。其實，杜帥今次臨危受命乃再作馮婦，早於85至91年，他已經率紅軍締造王朝；於效力利記時，更與魯殊合組「雙殊絕殺」，令歐洲球壇後衞聞風喪膽；現任隊長謝拉特，當年不過是其小「粉絲」而已。由其執教自是老臣左右，秩序井然，上下一心，一掃鶴臣麾下之頹喪，既曾身為紅軍殺手，自不會忘記利物浦「雙刀陣」之威力；希韋與陶錫合璧，基瑾取希韋代之，他繼承基瑾，之後魯殊又提攜艾德烈治，而科拿與奧雲崛起於90年代中後期，才終結了利記，配以前鋒雙煞之鋒芒！<br>現時，烏拉圭殺手蘇亞雷斯已篤定加盟，費托如魚得水，再由之演繹首本4-4-2陣式，紅軍擁躉，不再頭痕！<br>文：長毛</p></body></html>