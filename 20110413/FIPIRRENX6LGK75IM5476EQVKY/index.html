<html><header><meta charset="utf-8"><title>挑戰MoonWalk　MJ上身漫步</title></header><body><h1>挑戰MoonWalk　MJ上身漫步</h1><p>KingofPop﹣MichaelJackson雖然已離開咗我哋，不過佢留低咗唔少出色影音畫像舞姿，唔少愛舞之人都喜愛MJ舞風，UbiSoft特別為MJ設計咗隻《MichaelJacksonTheExperience》（MJ），讓玩家隨時MJ上身，將經典舞步重生！<br><br>記者：許福合<br>攝影：梁細權<br>Model：EagleLo</p><p>Kinect捕捉舞步</p><p>行版《MJ》會推出XBOX360及PS3版，分別為對應兩大主機嘅Kinect及Move體感系統，不過想真正跳得無拘無束，扮晒MJ，筆者就建議玩Kinect版，透過Kinect感應器，玩家毋須使用控制器，親身上陣，XBOX360就會將玩家身形捕捉，而遊戲中主角即係MJ角色，就會變成玩家嘅外形，而且連衣着都會一齊顯示，玩起上來份外投入！</p><p>MTV式舞步編排</p><p>遊戲一開始可以揀選歌曲同一整套舞步，而且皆由MJ過往MTV等演出中擷取重新編排。玩法好簡單，只要跟住畫面中嘅MJ角動作而起舞，Kinect會偵測玩家舞步與音樂是否配合，跳得好會有Good、Perfect等評分。遊戲仲具備唱歌功能，電腦會自動修飾及提升重溫時演唱水準，玩家可完全投入MJ嘅音樂世界。</p><p>動作易學難精</p><p>遊戲中MJ舞步難唔難學呢？請來專業舞蹈員試跳之後，問佢有無難度，佢就話「難度都有，不過要注意係時間性掌握。」而取最難嘅「招式」，係MJ至出名嘅MoonWalk，要跳得出，仲要夾到音樂，好難拎Perfect，整體來講係易學難精。</p><p>收錄30首MJ歌曲</p><p>《MJ》中收錄多達30首（標準版29首/CollectorPack30首）MJ名曲，包括代表作《BillieJean》及《BeatIt》等於1979-2004之間作品，無論是否MJ迷，都可作為收藏品珍藏。</p><p>PS3單手起跳</p><p>《MJ》雖然都有PS3Move版，但相比之下，可玩性就略為失色，事關只要一支Move做動作感應，變相玩起來只動一隻手亦可，投入感麻麻，不過，畫面方便會使用動畫補數，睇住個卡通版MJ跳MoonWalk，可以當睇MTV喇。</p><p>Profile</p><p>主機：XBOX360Kinect/PS3Move<br>開發商︰Ubisoft<br>推出日期︰4月14日<br>類型︰跳舞及音樂</p></body></html>