<html><header><meta charset="utf-8"><title>趣趣地：o靚龍處子戰輸到喊</title></header><body><h1>趣趣地：o靚龍處子戰輸到喊</h1><p>哥倫比亞秋季聯賽日前上演正宗球員「哭波喪」情況，比賽隊伍之一嘅奎迪奧，因為欠球員3個月薪金，所以日前聯賽就只有派20歲以下代表隊比賽，結果淨吞百萬富翁隊5蛋，而對年僅16歲嘅門將利沙達（圖）嚟講，首次踢甲組即失5球，打擊甚大，結果賽後輸到喊，認真慘情。</p></body></html>