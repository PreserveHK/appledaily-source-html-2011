<html><header><meta charset="utf-8"><title>花絮：陳sir着西裝威番次</title></header><body><h1>花絮：陳sir着西裝威番次</h1><p>南華署理教練陳浩然早前講過，着西裝唔「老嚟」，今季着過兩次，亞洲超級球會挑戰盃同銀牌都輸波；言猶在耳，估唔到陳sir噚晚咁大膽，西裝筆挺督師，好彩贏波咋，如果唔係呢套名牌西裝要長期收埋入衣櫃咯。</p></body></html>