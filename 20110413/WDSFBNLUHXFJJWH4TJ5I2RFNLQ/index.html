<html><header><meta charset="utf-8"><title>馮仁昭四圍超：謝婷婷爆拉姑逢賭必好 - 馮仁昭</title></header><body><h1>馮仁昭四圍超：謝婷婷爆拉姑逢賭必好 - 馮仁昭</h1><p>謝婷婷同林保怡噚日喺跑馬地出席「愛彼錶女皇盃賽事日」記招，婷婷話自小已好鍾意馬，佢仲爆媽咪狄波拉逢賭必好：「媽咪鍾意賭，乜都賭一餐。」對於有指霆鋒同栢芝因買樓意見不合，導致財政獨立，婷婷話唔作回應，但佢話同男友安志杰有錢齊齊使。林保怡就話仲同無綫傾緊續約，佢唔覺無綫食水深。</p></body></html>