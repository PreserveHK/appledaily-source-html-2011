<html><header><meta charset="utf-8"><title>糖妹扮Cute不敵拍檔糖兄開騷向女友求婚</title></header><body><h1>糖妹扮Cute不敵拍檔<br>糖兄開騷向女友求婚</h1><p>組合糖兄妹前晚在九展開騷，雖然糖妹以可愛爆燈造型登場，卻被糖兄搶盡風頭。一向低調的糖兄原來秘密籌備一年，前晚在演唱會上高調向女友Jessie跪地求婚，最終獲女友答允，並會於2013年共諧連理。</p><p>二人組合糖兄妹前晚在九展StarHall舉行首個「糖兄妹跑出天際遊樂園演唱會」，吸引糖妹緋聞男友Bro5的Dominic、陳志雲愛將叢培崑、Hotcha和梁佑嘉等前來欣賞，劉以達和野仔擔任表演嘉賓，場面熱鬧。</p><p>怕醜唔肯啜嘴</p><p>今次糖兄妹開騷在服飾上花盡心思，兩人先後以多個不同可愛造型示人，又扮成卡通黑白雙煞，早前大犧牲忍痛以數十支針灸極速瘦腿的糖妹，以短裙踩住滾軸冰溜鞋現身。<br>雖然糖妹出盡法寶搶鏡，但風頭卻被糖兄搶去，原來糖兄秘密籌備近一年，前晚刻意在數千觀眾前，向台下的女友Jessie求婚。而在求婚前，糖兄先在台上準備由家人、朋友拍下的片段作序幕，之後再走向台下單膝跪地向女友求婚，Jessie即時點頭答允，不過兩人十分怕醜，未有應全場觀眾要求當眾咀嘴。見證兩人喜事的糖妹更感動流淚，並高呼：「終於可以叫佢大嫂，唔知幾時到我，要努力搵另一半先。」</p><p>糖妹自嘲胸細</p><p>瘦腿成功的糖妹在台上揶揄糖兄一身黑超搖滾造型，指他胸前的窩釘飾物必定沒人敢胸襲他，並自嘲說：「因為我胸細，再唔保護就乜都冇呢，哈哈！」<br>採訪：何慧斯<br>攝影：陳志嵐</p></body></html>