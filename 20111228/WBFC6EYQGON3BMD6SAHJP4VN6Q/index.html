<html><header><meta charset="utf-8"><title>蘋機會：apt-x靚聲小喇叭　重壓低音</title></header><body><h1>蘋機會：apt-x靚聲小喇叭　重壓低音</h1><p>玩喇叭，好多人覺得越大越勁，要靚聲，小喇叭通常都行埋一邊。不過聽完呢隻foxLv2之後，可能就會改觀。一對自家專利設計單元，加上強力Bass，最勁係玩埋先進apt-X藍芽傳輸，CD靚聲徐徐響起之餘，仲玩埋重壓低音，真係非一般小喇叭！<br><br>記者：韓繼聰<br>攝影：陳盛臣<br>Model：Tina@InterplayWorkshop</p><p>壓縮至1/4保原音</p><p>foxLv2播CD靚聲嘅其中一個最強武器就係apt-X，亦是暫時唯一支援apt-X嘅流動式喇叭。所謂apt-X其實是藍芽傳輸制式中的最新標準。開發主要應用於專業音訊同廣播，即係專播靚聲嘅傳輸制式，聽歌一流！apt-X之所以傳到靚聲，主要因為能夠將音頻訊號壓縮至原來的四分之一，但同時確保音質不會明顯下降。另外apt-X的編碼延時更低至1.9毫秒，解決了舊式藍芽因為傳輸編碼延時較慢而影響環繞聲效果，及聲畫不同步的問題。不過，由於技術太新太先進，暫時就只有SamsungGalaxyTab7.0Plus支援藍芽apt-X。如果你用緊嘅係iPhone或者iPad，就要另花$800大元買個轉換器。無計，要享受自然要有啲付出。但放心，foxLv2同時支援普通藍芽，當然亦可以傳輸線接駁，普通耳機一樣照用。</p><p>專利設計單元</p><p>要靚聲，傳輸與喇叭質素亦同樣重要。「foxLv2的單元係由Soundmatters嘅始創人Dr.GodehardGuenther親自設計，佢擁有四十年的Hi-Fi經驗，質素有保證之餘，其他品牌亦學唔到。」音響專家AlanLee解說。一對採用1吋Neodymium磁鐵製的Twoofer，令高低音延伸更廣闊，聲音更清晰。更妙的是foxLv2巧妙地將儲電池和低音單元結合，利用電池的重量及硬度，讓低音下潛得更深，音量更勁！做到一般小型喇叭不可能做到的低音效果。世界著名嘅音響雜誌《Stereophile》編輯MichaelFremer形容foxLv2為「最驚人的一體式小型音響設備」。這個小喇叭更入圍「BestofCES」產品，絕對唔講得笑！</p><p>Profile：</p><p>功率輸出：4W×2（外置電源）<br>2W×2（充電池）<br>音量輸出：97dB@0.5M（外置電源）<br>95dB@0.5M（充電池）<br>頻率響應：50Hz-20kHz<br>使用時間：20小時（Line-In）<br>10小時（藍芽）<br>體積：143×55×35mm<br>重量：269g<br>查詢：AVConsultant（25812928）</p></body></html>