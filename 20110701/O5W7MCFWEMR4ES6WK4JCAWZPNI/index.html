<html><header><meta charset="utf-8"><title>馮仁昭四圍超：憶蓮假髮襯名師大作 - 馮仁昭</title></header><body><h1>馮仁昭四圍超：憶蓮假髮襯名師大作 - 馮仁昭</h1><p>林憶蓮九月將舉行闊別紅館六年嘅個唱，門票內部認購反應極佳，令歌迷擔心買唔到飛而致電問憶蓮助手點解賣飛唔公佈，憶蓮澄清優先訂購未開始，叫歌迷唔使擔心。憶蓮早前影個唱宣傳海報，借咗俄國設計師VikaGazinskaya設計嘅裙拍攝，憶蓮仲戴咗個短假髮襯條裙，工作人員都讚憶蓮造型好睇，話佢嘅復古氣質好似柯德莉夏萍。</p></body></html>