<html><header><meta charset="utf-8"><title>停唱GiGi愛曲　改冧女友伊健公開多謝蒙嘉慧</title></header><body><h1>停唱GiGi愛曲　改冧女友<br>伊健公開多謝蒙嘉慧</h1><p>鄭伊健前晚在紅館舉行尾場個唱，他由第二場起已沒唱前女友梁詠琪（GiGi）的《Today》，前晚則改唱《友共情》送給古巨基，伊健還公開感謝女友蒙嘉慧（YoYo）。</p><p>鄭伊健一連三場《鄭伊健BeautifulDay2011演唱會》前晚在紅館圓滿結束，謝天華夫婦、古巨基、張智霖及羅文兩位胞姊等都有捧場，伊健女友蒙嘉慧則陪伊健父母打氣。伊健頭場唱了前女友梁詠琪的《Today》，第二場已沒唱，前晚唱了好友古巨基的《友共情》送給基仔。</p><p>感觸落淚</p><p>伊健說謝辭時，全場觀眾起哄，有人大叫「多謝YoYo」，伊健甜笑謂：「未試過多謝屋企人，佢哋畀好多空間我，thankyouYoYo。」台下YoYo笑得極冧。<br>前晚伊健要四度安哥，他首次安哥唱《我的歌》時就感觸落哭，再安哥時就對着YoYo方向唱《一對對》，又眼泛淚光。伊健返後台後，觀眾繼續叫嚷，伊健第三度安哥唱《愛情歲月》。到十一時半，場館開燈並宣佈節目結束，廣播了19次，觀眾仍不停吶喊安哥，已換了衣服的伊健惟有再上台向觀眾鞠躬致謝，並做出離開的手勢便落台，至十一時五十分，工作人員開始拆台，還有半場觀眾逗留，要由保安邀請才肯離去。</p><p>盼可添食</p><p>慶功宴上伊健說想開part2：「今次冇賺歌酬，同林珊珊一齊將啲錢擺落舞台度。」問是否女友不讓他唱梁詠琪的歌？伊健說：「係fans話我咁多歌都唱唔晒，想我唱自己啲歌。」之前GiGi在個唱送了歌給伊健，問伊健是否回禮？他說：「我嗰首係送畀大家嘅。」他又謂以往覺得可用眼神感謝家人，但如今覺得應說出口，故也公開感謝女友。問YoYo是否等於其家人？伊健說：「佢好照顧我家人，我哋之間嘅多謝，係互相感受到。」<br>採訪：李珮洳<br>攝影：黃文偉</p></body></html>