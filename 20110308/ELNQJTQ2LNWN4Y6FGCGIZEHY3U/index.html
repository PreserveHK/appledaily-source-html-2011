<html><header><meta charset="utf-8"><title>分飾孖妹　愛得懸疑舒淇、阿樂炮製慾海三角情</title></header><body><h1>分飾孖妹　愛得懸疑<br>舒淇、阿樂炮製慾海三角情</h1><p>舒淇拍完馮小剛的《非誠勿擾2》後，一直處於放假階段，但5月她會接演一部由黎妙雪執導的愛情片，戲中她會分飾一對孿生姊妹，有一位當舞台劇演員的同居男友余文樂，在愛得熾熱時，還會有火辣的激情場面。</p><p>導演黎妙雪07年拍完《地獄第19層》後，除了閒時在中大教書外，她就埋首寫新戲《孿愛》的劇本，黎妙雪希望舒淇可以飾演戲中一對孿生姊妹，兩姊妹性格完全不同，舒淇看過劇本後覺得角色有挑戰性，答應演出，男主角就選了余文樂，兩人會有一場很大膽的床上戲。</p><p>安排舞台訓練</p><p>該片講述一對當舞台劇演員的同居情侶余文樂和舒淇，激情過後，男方與內地女星莫小奇飾演的同劇團花旦竟日久生情，衝擊他和多年女友的感情關係，一場三角戀的高潮還牽涉一件命案，令故事發展更顯懸疑。記者昨日向黎妙雪求證，她說：「呢部戲劇本一出嚟，我就覺得好啱舒淇做，所以就主動搵佢傾，諗唔到佢睇完劇本都好鍾意。」<br>由於戲中戲會有舒淇和余文樂的舞台劇演出，所以本月中導演安排兩位主角學舞台劇的造手及如何念對白，黎妙雪表示：「始終舞台劇演員同拍戲演員係唔同嘅，所以佢哋要扮演舞台劇演員就一定要重新學舉手投足，不過我相信對他們不會有太大難度，因為佢哋對演戲有相當經驗。」<br>問到舒淇與余文樂是否有大膽床上戲？黎妙雪笑說：「都有啲床戲嘅，但有幾大膽就要保密，到時你哋睇戲就知，故事除有愛情，仲會有懸疑同推理，因為我鍾意睇推理小說，自己咪搞個推理戲出嚟。」</p><p>阿樂一分輸波</p><p>此外，阿樂率領的籃球隊橫洲工業前晚到屯門出戰，當晚是三場兩勝制的四強賽事，橫洲工業對一隊名為AV隊，上一場阿樂的一隊勝出，當晚為第二場賽事，吸引約300位球迷到場，阿樂全晚入了4球合共得10分，惜最後橫洲工業以1分之微輸波，在場fans見狀不忘安慰阿樂。<br>採訪：葉雪、馬建華<br>攝影：黃偉雄</p></body></html>