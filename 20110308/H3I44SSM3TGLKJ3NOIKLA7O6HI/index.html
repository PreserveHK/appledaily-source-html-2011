<html><header><meta charset="utf-8"><title>馮仁昭四圍超：陳芷菁食物中毒過三八 - 馮仁昭</title></header><body><h1>馮仁昭四圍超：陳芷菁食物中毒過三八 - 馮仁昭</h1><p>噚日係三八婦女節，唔少女士都可能乘機搵個藉口，約埋班朋友出嚟慶祝兼敍舊，好似陳芷菁咁，佢原先都有咁嘅打算，點知最後要被迫取消約會。陳芷菁噚晚喺微博度透露佢唔小心食物中毒，折磨咗佢成晚，結果搞到死撐做完下晝兩個訪問，不過最可惜係夜晚唔可以赴約，唔能夠開開心心咁玩番晚，甚至連其他嘢都做唔到，希望佢可以早日康復喇。</p></body></html>