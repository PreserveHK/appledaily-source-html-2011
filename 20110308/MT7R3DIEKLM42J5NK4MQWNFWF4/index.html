<html><header><meta charset="utf-8"><title>「家係初步　希望有將來」安仔認翻撻Sammi</title></header><body><h1>「家係初步　希望有將來」<br>安仔認翻撻Sammi</h1><p>43歲的許志安與38歲的鄭秀文（Sammi），過去20年來感情路上幾經離離合合，隨着上周本報獨家踢爆二人在佐敦太平館甜蜜嘆豬髀餐後，安仔昨日終首度開腔承認與Sammi復合。他昨日接受訪問時說：「家都係初步，希望可以有將來。」</p><p>本報上周四獨家踢爆許志安與鄭秀文在佐敦太平館餐廳撐枱腳，復合鐵證如山。一直未有開腔回應的安仔，昨日終打破緘默，承認與Sammi愛火重燃。安仔昨日上午接受商台訪問，問到上周他與Sammi撐枱腳時，安仔說：「我哋有個共識，覺得應該要同一啲關心呢件事嘅人有一啲交代，我哋家係好需要、我哋開始正式嘗試吓，睇吓可唔可以喺番埋一齊。」</p><p>復合全靠一剎那感覺</p><p>問安仔復合感覺如何？他說：「希望可以畀多啲空間我哋去嘗試一吓，畢竟分開咗咁耐，始終都有一種可能，做咗好耐朋友，變咗即係希望可以囉。因為好多時候性格任何嘢都好似變遷咗，唔同咗，咁家都係初步，所以唔知日後嘅事會點，但我哋會盡量去try，希望可以有將來。」<br>安仔指身邊老友事前不知情，他說：「我不嬲對呢方面比較低調少少，但我覺得應該要嘅，因為嗰餐飯之後嘅報道嚟得太太太突然，兼且呢件唔係一件乜嘢唔好嘅事，我覺得應該要同一啲關心呢件事嘅人一齊分享。」二人究竟如何再走在一起？安仔說：「好自然喎，我相信感情嘢每一個普通人都會有呢一種突然間嚟、一剎那嘅感覺。」據悉，安仔與Sammi也有結婚打算，但今年二人工作忙碌，Sammi8月要與劉德華出埠拍攝杜琪峯執導的新片，所以起碼要待明年才結婚。</p><p>「拍拖係好普通嘅事」</p><p>安仔昨午於尖沙嘴TheMira酒店，為5月27及28日在紅館舉行的「許志安OnandOn25周年演唱會」舉行記者會，他踏上會場中央銀色大道風騷現身，全程春風滿面。半百傳媒昨日一見安仔即連聲恭喜，他聞言即甜絲絲說：「首先講演唱會先，今次開演唱會有壓力。」問他《唯獨你是不可取替》是否必唱？他哈笑一聲：「呢首要唱。」跟Sammi合唱是否完美結局？他說：「哈哈！Rundown未諗。」是否唯獨Sammi不可取替？安仔一臉認真說：「我同Sammi喺餐廳裏面俾記者影咗，呢幾日我同Sammi有共識，覺得呢件係事實，應該要畀一啲朋友去知道呢件事實，拍拖係好普通嘅事，我哋有共識同大家講嘗試開始番一齊，重新認識。」<br>有消息指安仔和Sammi將於今年8月在法國舉行婚禮，他說：「嚇咗我一跳，我真係唔知。我希望大家畀空間我哋嘗試一齊。」會否求婚？他說：「啱啱重新開始。」談到復合原因，安仔表示全憑感覺，問他誰人踏出第一步？他說：「冇得講點開始，好natural（自然），好正常溝通。」有指他送999支玫瑰冧Sammi，安仔澄清沒有。問他是否視Sammi為終身伴侶，安仔坦言沒想到太長遠，最緊要這刻心裏平安。</p><p>否認借戀情宣傳個唱</p><p>究竟今次復合有沒有初戀感覺？安仔竟低頭儍笑兼尷尬說：「答唔到。」那麼，愛火重燃是否比以往更懂珍惜更甜蜜？他點頭回應：「唔。」有指安仔借勢宣傳個唱，他說：「我對呢方面睇得好開，相信冇人會將真感情去做宣傳，咁係侮辱愛情兩字。」對於復合剛巧撞正個唱宣傳期，安仔無奈說：「要嚟嘅時候冇得去計，唔使理人點睇。」至於有指他們趕生仔而結婚，安仔說：「完全冇諗。」對於前女友余德琳被指為免患上抑鬱而食藥，安仔說：「以前唔好提，佢係圈外人，唔好打擾佢。」安仔好友蘇永康昨表示戥老友開心，指好友復合比任何財政預算案及施政報告更順應民意。<br>採訪：馬建華<br>攝影：陳志嵐、陳順禎
</p><p>有情歲月：相知相依20年</p><p>「唯獨你一個是不可給取替」一句耳熟能詳的歌詞，安仔與Sammi卻花了20年時間去見證。兩人91年相戀至今，經多番離合，終再走在一起，也是fans最想看到的大團圓結局。<br>資料來源：《蘋果》資料室</p></body></html>