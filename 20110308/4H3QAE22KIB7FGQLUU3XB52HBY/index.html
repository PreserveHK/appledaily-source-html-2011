<html><header><meta charset="utf-8"><title>食典：蠔食自助餐　十隻翻本</title></header><body><h1>食典：蠔食自助餐　十隻翻本</h1><p>自助餐，從來是大胃王的至愛，吃得起嘛，自然有賺。細吃呢？就得精挑細選，豪食十隻美國Pacific生蠔接近歸本，吃夠一打有賺，這頓自助餐，吃得過。<br><br>記者：林佩婷<br>攝影：陳盛臣、黃子偉<br>Model：Chichi</p><p>廣島蠔適合燒煮</p><p>自助餐嘛，當然標榜大件夾抵食，問題是食物種類繁多，一來花多眼亂，二來眼闊肚窄，埋單計數多數蝕給餐廳，所以吃得自助餐，一要預留肚皮，二要懂得精挑細選，不貴不吃。「城景國際CityCafe'3」推出的「蠔釀．海鮮自助晚餐」打正旗號以生蠔作主打，今次主力有美國Pacific蠔、新西蘭AnnasBay蠔和日本廣島蠔，行政總廚楊啟明師傅指三款蠔各有優點：「美國Pacific蠔夠大隻，口感Creamy，海水味淡而清香；新西蘭AnnasBay蠔較瘦小一點，海水味濃極爽口；廣島蠔勝在肥美，燒煮也不會變韌，也重海水味。」往一般蠔吧吃生蠔，逐隻計好襟計，師傅：「美國Pacific蠔和新西蘭AnnasBay蠔街價最平每隻約$30，廣島蠔每隻約$20，還未計加工再煮的價錢。」現在一個價錢任食，成人每位$338，計計數，吃十隻美國Pacific蠔接近翻本，食多隻有利。</p><p>芝士溶入蠔身勁香</p><p>即食新鮮生蠔固然滋味，其他熟食生蠔菜式也不能錯過，四色焗蠔選用美國Pacific蠔炮製，貪其煮熟也不易收身，四種餡料包括雜菜煙肉、白汁菠菜、海膽和芝士，四種不同顏色配搭，鮮艷又香口。<br>三式串燒生蠔則選用廣島蠔，優點是燒煮過後肉質也不會變韌，先來煙肉蒜仔串，加入京葱和自製鰻魚汁，味道甘香；薄牛肉車厘茄串則用薄肥牛片包住蠔再燒，牛的脂肪滲入蠔身，既有海鮮味又有肉香；用煎蛋皮包着的芝士蛋串也不錯，蛋皮脆口，車打芝士溶入蠔身，非常香口。菠菜鮮蠔焗雞卷選用新西蘭AnnasBay蠔，雞肉加雞肝、菠菜層層放好，與已煎過的蠔捲起一併焗，師傅指：「生蠔放進去會出水，焗完後會變形，水份會瀉出來，所以一定要先煎過。」<br>知你未飽，繼續舞刀弄叉大啖吃，推介鮮蠔雞肝批，蠔肉和醬汁燒熟攤凍，用雞肝捲好再煮二十分鐘，甘香不膩。在一般海鮮酒家點一客砵酒焗金蠔，隨時屈你一百幾十，吃自助餐就要幾多有幾多，師傅先用薑葱爆香砵酒，用錫紙包着砵酒和蠔一併焗，揭開錫紙即飄出濃濃酒香。</p><p>蠔釀．海鮮自助晚餐<br>地點：油麻地窩打老道23號城景國際1樓CityCafe'3<br>供應日期及時間：即日至3月31日6:30pm至9:30pm<br>收費：成人$338，長者$288，小童$238<br>查詢：27833287<br>註：可下載3月份優惠券，成人及長者$258，小童$178（ http://facebook.com/thecityviewhk） </p><p><br>點叫第二客六折</p><p>平時吃到的牡丹蝦，已經較一般基圍蝦大隻，這次「八重菊」直接從日本運入八吋長巨型牡丹蝦，要直接吃到蝦的鮮甜，首選刺身，老偉波師傅：「相比之下，車海老肉爽，甜蝦肉腍，牡丹蝦則有種『張力』，有種好黏口的感覺，八吋特大牡丹蝦，入口更有滿足感。」現點叫任何一款牡丹蝦食物，再點叫第二客牡丹蝦食物即獲六折優惠（優惠只限一次），一眾蝦癡肯定大流口水。<br>吃完刺身當然要點壽司，推介牡丹蝦加魚子醬壽司，魚子的少許腥味像蝦子，賣相很矜貴。蝦表面輕輕炙至兩三成熟的牡丹蝦火炙壽司，吃時竟然有股魚油香味，原來師傅在醬油中加工，「在自製醬油裏加了少許拖羅油，惹味又有魚香。」蝦肉切粒後做成的軍艦壽司，用高級紫菜包裹，紫菜不易變腍，無論客人點叫幾多件，都是逐件做好逐件上枱，以保持新鮮。</p><p>蝦膏煮湯暖胃</p><p>除壽司，牡丹蝦配海膽炸天婦羅也很惹味，不過師傅不建議蘸天婦羅汁：「漿粉厚才要蘸汁，這裏提供三色鹽，包括清新的日本海鹽、香口的咖喱海鹽和醒神的綠茶海鹽，蘸天婦羅最夾。」吃完生冷壽司，最好來個牡丹蝦豆腐雜菌味噌湯暖胃，牡丹蝦頭的蝦膏配麪豉湯一流，豆腐去腥，加雜菌能令湯更鮮甜。</p><p>八重菊（23289123）<br>地址：尖沙嘴彌敦道63號國際廣場29樓</p></body></html>