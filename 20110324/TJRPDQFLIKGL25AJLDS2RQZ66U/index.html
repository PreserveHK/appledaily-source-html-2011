<html><header><meta charset="utf-8"><title>嘆人不可貌相黃馨大罵一峰賤格</title></header><body><h1>嘆人不可貌相<br>黃馨大罵一峰賤格</h1><p>男的斯文熱情，女的前衞冷酷，表面上大纜也扯不埋的一對，因為音樂促成合作，更是擦出前所未有的火花。最令兩人覺得有趣的，是互相深入認識後，才發覺彼此都被外表騙倒了，男的是前衞愛蒲，女的保守斯文。</p><p>黃馨與林一峰於3月初獲香港藝術節邀請，於壽臣劇院開了三場「花訣」的音樂會，並推出全新專輯。兩人同樣熱愛音樂，但以往一直互不相識，直至一峰想以「花」作主題創作情歌時，其助手便介紹了黃馨給他認識。</p><p>經常被寸唔知</p><p>萬料不到一峰與黃馨兩位怎看也不相襯的人，竟然是一拍即合，更是在合作過程中不停爭拗而擦出前所未有的火花，黃馨說：「呢隻碟係純香港製作，但質素絕對唔失禮畀外國人睇，我哋都可以做到有質素音樂。」<br>從外表看來，似乎前衞的黃馨與斯文的一峰是兩個世界的人，事實上也是如此，黃馨笑說：「熟咗佢之後，至知道佢係一個賤格嘅人，我經常俾佢寸咗都唔知道，原因佢用字太叻，根本相貌與品格完全唔似。」黃馨更自爆本身是思想保守的人，從不夜蒲也不懂怎去蒲，怎料在旁的一峰竟說：「乜蒲要學嘅咩？」為了展現一峰真面目，黃馨今次為一峰形象大改造，要他染髮及穿着不一樣的服飾，向觀眾拆穿一峰的真面目。</p><p>真性情拋禁忌</p><p>暫別娛樂事業五年，黃馨一直從事藝術文化工作，自知本身不擅與傳媒溝通，今次復出，她慶幸遇上一峰這位好拍檔，因為一峰的真性情令她放下禁忌，學識輕鬆面對傳媒，她說：「以前我唔識同藝人做朋友，我覺得要有好多避忌，家同一峰出去做嘢，幾時都可以食煙，好輕鬆自在，加上佢用字叻，我都吸收好多表達技巧，例如用多咗成語。」音樂會結束後不代表兩人合作結束，今次是開始，往後兩人會繼續在音樂上合作。<br>採訪：馬建華　攝影：陳慧安</p></body></html>