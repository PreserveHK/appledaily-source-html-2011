<html><header><meta charset="utf-8"><title>Lenovo極速開機　快人20秒</title></header><body><h1>Lenovo極速開機　快人20秒</h1><p>唔少人已習慣用SleepMode嚟取代直接關機，點解？之唔係開機時間太耐囉！三、四年機講緊成分鐘，i3、i5亦起碼要30秒！Lenovo新推G系以快速啟動為賣點，平均速度更比同級機快20秒。今次搵嚟野仔教大家點樣攝位，玩盡剝褲、喪跑、掌上壓，無奇不有！<br><br>記者：陳國輝<br>攝影：林栢鈞</p><p>內置RapidBoot　開關極暢快</p><p>所謂快20秒，只係平均約數！科技網站CNETLabs最近與42個品牌進行測試，發現G系開機速度比一般Windows7電腦平均快20秒，而關機速度更快28%！查實大家都係Windows7，點解佢會快咁多？原來G系加入咗RapidBoot以及IntelTurboBoost2.0兩項新技術。簡單啲講，佢能夠喺系統負載時自動為CPU加速，所以當兩部機都內置i3或i5嗰陣，啟動速度會有別。</p><p>配HDLED芒　輸出靚高清</p><p>除咗開關機速度，另一賣點係配備一個14"HDLED芒。當然，你可能覺得，佢尺寸唔大，解像度更只有1,366×768，食唔晒全高清畫質！無錯，講色水佢肯定比唔上萬幾銀嘅高階機，但別忘記，G470最平入門價只不過五千中，而且配備HDMI輸出，搭埋640GBHDD，抄幾套1080p電影落去，直駁高清大電視上欣賞，絕對應付有餘。</p><p>野仔話多20秒點用？</p><p>DetailsSnap</p><p>同場加映<br>V系金屬殼　不留指紋</p><p>嫌G系鋼琴面易沾滿指紋？不如考慮金屬外殼設計嘅V370G！佢唔單止摸上手硬淨冰冷，更不留指紋。21mm厚度、1.67kg重量，更比G系輕薄！加上佢同樣有i5處理器以及EE2.0快速開機功能，擺明係拎出街玩。</p><p>Profile</p><p>處理器：IntelCorei3/i5<br>系統：Windows7HomePremium<br>記憶體：2GBDDR3<br>硬盤：640GB<br>顯示屏：14"HDLED<br>光碟機：雙層SuperMulti-BurnerDVD<br>端子：HDMI、USB2.0×4<br>重量：2.2kg<br>體積：340×231.8×17.2-34.4mm<br>查詢：Lenovo（800938838）</p></body></html>