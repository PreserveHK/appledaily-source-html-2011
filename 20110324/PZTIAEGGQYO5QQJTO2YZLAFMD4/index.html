<html><header><meta charset="utf-8"><title>是日圖片：入鄉隨俗</title></header><body><h1>是日圖片：入鄉隨俗</h1><p>入鄉隨俗一定得人尊重！貴為地球上第三個最有錢嘅人，股神畢菲特第一次出訪印度，都點番啲朱砂喺個額頭度，同當地人打成一片。咪睇股神一把年紀，佢身體不知幾健康，仲每日飲可樂，幾年前又再做新郎哥，可謂得天獨厚！所以，當印度記者問佢，喺佢嘅人生入面仲有咩想改變嗰陣，佢諗一諗就話：「我想改變下我嘅年紀。」係嘅，華華都想改變下自己嘅年紀！<br>彭博資訊</p></body></html>