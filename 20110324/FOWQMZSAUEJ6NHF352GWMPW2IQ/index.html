<html><header><meta charset="utf-8"><title>鍾嘉欣代林峯求情</title></header><body><h1>鍾嘉欣代林峯求情</h1><p>林峯與前女友潘霜霜艷照被刊登，女方以照片博盡宣傳，鍾嘉欣昨日到新城宣傳新碟，說到舊緋聞男友林峯的床照，她無奈表示：「如果我上封面都會有壓力，希望大家停停唔好再寫，等佢可以專心工作啦！」至於對有傳一名一線男藝人證實患愛滋，嘉欣聞言則失笑：「我睇到個封面就想儍笑，只係炒作古仔，冇乜特別回應。」嘉欣更指身邊沒有雙性戀的藝人朋友，她又指即使有，覺得這只是取向不同而已。</p><p>鼓勵澄清傳聞</p><p>陳豪昨日現身山頂蠟像館時力撐林峯說：「阿彌陀佛，阿峯話分咗手，以佢為實，只希望桃色新聞快平息。」事件令到林峯形象下滑，陳豪則說：「睇佢自己承唔承認，既然講咗分手係咪要再一步澄清，最緊要搞清楚，唔好畀壞消息對阿峯有影響。」<br>採訪：王崇穎、譚倩宜<br>攝影：彭琮然</p></body></html>