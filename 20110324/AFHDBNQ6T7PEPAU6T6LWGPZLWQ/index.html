<html><header><meta charset="utf-8"><title>蔡一傑性騷擾伊健阿葛難頂：成個蔡師奶</title></header><body><h1>蔡一傑性騷擾伊健<br>阿葛難頂：成個蔡師奶</h1><p>擁有42吋「岩石胸」的鄭伊健前晚獲蔡一智邀請錄影《華麗明星賽》，穿上單薄服飾的他被蔡一傑狂抽水，連嘉賓葛民輝也頂不順傑仔的「姣勁」，取笑傑仔是「蔡師奶」。</p><p>現年43歲的鄭伊健早前為演唱會狂操弗，令其42吋「岩石胸」更見健碩，前晚他與佘詩曼、葛民輝和陳法拉到將軍澳電視廣播城錄影草蜢主持的《華麗明星賽》，獲蔡一智邀請做嘉賓的伊健因打扮求其，被指不夠華麗，蔡一傑見伊健一身單薄裝束，忍不住狂抽水，對伊健的「岩石胸」上下其手，還說：「你睇吓我哋個個都有毛（指身上的fur），你着得咁薄。」慘被抽水的伊健尷尬得難以反抗，最後要阿智解圍說：「我警告你，唔好性騷擾我嘅嘉賓。」</p><p>阿葛：華麗住家菜</p><p>傑仔見未能再摸「岩石胸」，即向其嘉賓阿葛撒嬌謂被眾人欺負，搞到阿葛也頂不順他的「姣勁」，並說：「你唔好咁，成個蔡師奶，你哋係乜節目《華麗住家菜》呀。」即時惹得哄堂大笑。<br>之後伊健玩擺甫士遊戲顯得雞手鴨腳，雖然被傑仔指是「chok王」，但伊健直認玩此遊戲難過開演唱會。阿佘被阿智介紹出場時稱為「brother」，傑仔就反擊說：「你講乜，佢係你bra帶？」<br>事後伊健透露原本要到日本工作，但因地震關係而取消，他說：「我都好擔心日本啲朋友，都有叫佢哋嚟香港避吓，但佢哋話唔會離開，因為喺日本已過咗美麗人生，真係好感動。」</p><p>阿佘稱不識富二代</p><p>被傳即將離巢的阿佘近日又傳被蔡慧敏撬走北京富二代陳聰，前晚阿佘強調不認識陳聰，她說：「聽個名就唔識，可能有啲人見過唔記得個名，我記名好差，而且費事得罪人，唔想亂講。」她又強調與無綫的合約問題仍未詳談。<br>採訪：楊潔雯　攝影：林德雄</p></body></html>