<html><header><meta charset="utf-8"><title>Jeana唧波殺退真空Carol阿佘：我都有Kiss鏡頭</title></header><body><h1>Jeana唧波殺退真空Carol<br>阿佘：我都有Kiss鏡頭</h1><p>佘詩曼及方力申等主演的電影《人約離婚後》前晚在灣仔舉行首映禮，但女主角阿佘風頭不及兩位o靚模何佩瑜（Jeana）和楊梓瑤（Carol），Jeana勁谷不倒胸力戰同場的真空Carol，面對挑戰，阿佘就說自己在戲中都有大膽及kiss鏡頭，希望挽回聲威。
</p><p>葉念琛執導、佘詩曼、方力申、何佩瑜及楊梓瑤、洪天明及金剛等演出的換妻話題作《人約離婚後》，前晚在灣仔會展舉行首映，雖然阿佘是女主角，但風頭卻被同場的o靚模Jeana和Carol盡蓋，幸而阿佘亦不敢鬆懈，以短裙上陣，大騷一雙玉腿迎戰。</p><p>Jeana胸圍打孖</p><p>擁34C上圍的Jeana前晚以不倒胸力戰上圍有32E以真空上陣的Carol，最終以連戴兩個胸圍谷胸谷到上頸的Jeana稍勝一籌，兩位o靚模在現場大方合照，當時Jeana的胸離奇地頂住身旁的Carol，但Carol卻坦言「feel唔到」：「頭先同佢有少少距離，我亦都唔敢望佢，好大殺氣。今日係畀面導演，冇話邊個贏，贏到葉導演歡心就夠。」</p><p>浩民暗示妻懷孕</p><p>被兩位o靚模夾攻的阿佘大讚o靚模一向搶鏡，但強調大家走不同路線：「佢哋要賣書，都啱，喺電影自己都有大膽同kiss鏡頭，希望票房好。」阿佘在現場見到Jeana的強勁上圍後，也不禁大讚說：「嘩！真係好勁！各花入各眼，各有各美態。」<br>對於舊愛陳浩民被傳奉子成婚，阿佘指不清楚，但已傳短訊恭賀他，亦戥他開心，阿佘說：「未送禮物，等佢請我飲先，我喺朋友相機見過佢太太張相，好襯。」另外，陳浩民因不甘老婆蔣麗莎被網民指拜金，並在網上留言力撐愛妻，卻不慎暗示太太已懷孕：「你們這些人就可以義無反顧去傷害一個人嗎？一人做事一人當，禍不及妻兒。」<br>採訪：溫敏芝　攝影：陳俊強</p></body></html>