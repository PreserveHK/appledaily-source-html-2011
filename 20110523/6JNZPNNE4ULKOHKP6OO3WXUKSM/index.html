<html><header><meta charset="utf-8"><title>兄弟鄉里同學 - 鄧達智</title></header><body><h1>兄弟鄉里同學 - 鄧達智</h1><p>讀者Susanna來郵：「本人四月尾跟親友到張家界，旅行團帶至某珠寶購物店，總經理親自迎接亦提到跟鄧生閣下是在英國讀書的同學，在你家住了三個多月，近期更到香港探望手術後的你……事後不少團友尤其年長女性猶似他鄉遇故知，買了不少貨物……」<br>以為他們會捧蔡樣、韜韜、玲玲。相信轉個彎經理可能會認李純恩上海少年同學。<br>最搞笑：家母大概十年前去長江三峽，也是導遊帶去的珠寶店，總經理出來，說他姓鄧，是我同父異母兄弟；老母嚇儍，何時何處老豆又留下種子？<br>兄弟共我八個不過沒有這一個！<br>不久前有朋友到青島，在嶗山某旅行團指定店，又有經理招呼港客，說他是鄧某同鄉，最相好的堂兄弟……如數家珍，跟電視訪問內容接近！<br>讀者、朋友、家母還有10個8個友人從張家界、長江三峽、青島、千島湖、湘西、武夷山、黃山宏村……帶回碰到我兄弟鄉里同學的消息；真係畀面畀到加零一。未知董生曾生唐唐范太發仔偉仔星仔Eason背後有否同樣厚待？如果是假的，各位便幫襯些吧，做戲也需背熟台詞花好一番功夫練表情。<br>如果真？一毫子也莫花，儍嘅咩？捧自己兄弟鄉里同學出來行走江湖！<br>都係為兩餐，又咁好運選中我，你睇：最近做過手術的消息成台詞，真係有做功課o架，不過青島那個也報錯料，說我常飛青島共拼高爾夫球，這玩意，自己碰也未碰過。<br>這上下，吸港客或國際友人可能要練幾道行為藝術以示跟艾未未是兄弟同行同學，比較潮，夠賣點。</p></body></html>