<html><header><meta charset="utf-8"><title>中環在線：米蘭站上市主席閃爆 - 李華華</title></header><body><h1>中環在線：米蘭站上市主席閃爆 - 李華華</h1><p>「新股超購王」米蘭站（1150）噚日掛牌，身家喺7個鐘暴漲逾5億嘅集團主席姚君達，心情勁靚。佢噚日着咗件閃爆黑色珠片型仔恤衫出席上市儀式，件衫閃到華華都忍唔住問佢做乜咁激，佢就話貪件衫夠姣，襯晒佢咁話。<br>成功將「囝囝」米蘭站上市，「爸爸」姚君達心情靚爆，作為「爺爺」嘅姚爸爸同華華講，噚日應該係佢人生最開心嘅日子，佢仲不停讚姚君達由細到大都咁孝順，一向都由佢自由發展。至於攞住LV手袋嘅姚媽媽，亦都不停咁話好開心。<br>講開又講，姚君達噚日喺ICC嘅W酒店book咗個場慶功，佢着到咁閃，唔知會唔會上台高歌一曲呢又？</p></body></html>