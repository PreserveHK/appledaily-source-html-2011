<html><header><meta charset="utf-8"><title>新手Catalogue：遇光越光　LG慳電新作</title></header><body><h1>新手Catalogue：遇光越光　LG慳電新作</h1><p>LG最近喺手機市場上相當積極，繼Optimus2X之後，啱啱又有新機登場！呢部LGOptimusBlack唔用AMOLED改用NOVA屏幕，4吋闊屏令視野更廣闊。其最大優點係亮度高達700nit，比市面上其他物料嘅屏幕更光更亮，色澤層次更分明，對比度更提升唔少，就算手機死穴——太陽光底下一樣睇得清楚。此外，NOVA同LCD相比，只要開啟自動亮度調節功能，足可慳多50%電力。<br>OptimusBlack行Android2.2，連電池共重109g，感覺算輕。CPU採用1GHz時脈，行512MBRAM，相機有500萬像素。特別之處係加入咗G-Key，設置喺機身左邊，使用時只要㩒住G-Key就可以配合重力感測器操控手機。例如睇畫面嘅時候，向上下左右捽部手機，畫面就會跟住方向滑動；睇相或聽歌仲方便，chok吓方向就可選擇選項。以後玩手機，單手已經可以搞掂，多咗隻手出嚟，想做乜都得啦！<br><br>記者：王震遠<br>攝影：梁細權</p><p>LGOptimusBlackProfile</p><p>處理器：1GHzCPU<br>系統：Android2.2<br>記憶體：512MBRAM/1.1GBROM<br>屏幕：4吋/1,600萬色NOVA輕觸屏幕<br>相機：前200萬像素/後500萬像素<br>查詢：LG（35437777）</p></body></html>