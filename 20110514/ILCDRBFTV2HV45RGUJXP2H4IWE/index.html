<html><header><meta charset="utf-8"><title>隔牆有耳：54歲生日林鄭有人賀壽 - 李八方</title></header><body><h1>隔牆有耳：54歲生日林鄭有人賀壽 - 李八方</h1><p>發展局局長林鄭月娥噚日54歲生日，「好打得」嘅佢今年生日應該唔會寂寞，話唔定仲有少少驚喜，因為正全力同地產霸權抗爭嘅一班美孚居民，噚日特登走到中環政府總部同佢賀壽，仲帶埋自製嘅紙製生日蛋糕同簽晒名嘅生日卡，又點蠟燭，又唱中英文版生日歌，做足全套。美孚居民呢排同林鄭勢成水火，遲啲仲好大機會提出司法覆核，同政府對簿公堂，佢哋都仲可以放下成見，同林鄭慶祝生日，佢應該點都有少少感動啩。<br>公還公、私還私，反對起屏風樓嘅部份美孚居民，早前被同新世界關係密切嘅祥達發展，控告阻礙工程進行，家排期到年尾審，佢哋話等攞到法援同集齊文件就會提出司法覆核，到時林鄭有排煩美孚居民應該諗吓再送杯凉茶畀佢下吓火就真。</p></body></html>