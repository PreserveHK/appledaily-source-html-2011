<html><header><meta charset="utf-8"><title>傳偷食即向杏兒派定心丸黃宗澤：女友啱唔使換</title></header><body><h1>傳偷食即向杏兒派定心丸<br>黃宗澤：女友啱唔使換</h1><p>黃宗澤（Bosco）和胡杏兒拍拖六年，近期Bosco被指早前和胡杏兒在內地拍劇期間，偷偷搭上曾拍過電視劇的女助手陳小琳。Bosco昨日在中環出席活動時強調和女助手沒有曖昧關係，並大派定心丸說：「女朋友啱，就唔需要換啦！」</p><p>黃宗澤和胡杏兒地下情近期逐步浮面，早前更被影到一齊行街shopping。不過，黃宗澤被指早前在內地偷偷搭上20多歲後生女助手陳小琳，偷跳被發現，有指胡杏兒強迫Bosco要進一步公開兩人情侶關係。Bosco昨日在中環出席品牌Etro新店開幕，承認去年在內地確有聘請過女助手，但不是和胡杏兒共用。問他和女助手可有曖昧關係？Bosco即說：「梗係唔會有曖昧關係啦。」杏兒很信任他？他說：「我好信任自己。」</p><p>「成日對住會悶」</p><p>Bosco和杏兒去年在內地拍劇，朝夕相對，可會感情更好？他說：「我哋唔喺內地，喺香港都成日見到，喺內地拍劇幾個月，見都見到悶，希望呢半年唔好再同佢合作，成日對住一個對手，會悶。」對足一世豈非更悶？Bosco即不願回答，問他拍拖的話，也是一個對手？Bosco即說：「女朋友啱，就唔需要換。」林峯因戀上潘霜霜，床照似又有新一波，問黃宗澤可有試過被內地女子引誘過？他說：「我冇！可能我吸引力唔夠大。」</p><p>杏兒：我都想知</p><p>胡杏兒昨日在九龍塘浸會大學任活動頒獎嘉賓，她對男友偷食，全程表現從容，低調淡化男友緋聞，她說：「吓？有啲咁嘅事？咁奇怪，我真係唔知講乜，發生乜嘢事。」有指Bosco被她逼攤牌，她說：「真係冇啲咁嘅事，冇乜嘢講，當古仔去睇。」會否撐Bosco？她說：「冇回應！」是否雨過天晴？她說：「朋友啦，唔使太多回應。」<br>採訪：梁錦雯、陳月萍<br>攝影：陳志嵐、陳俊強</p></body></html>