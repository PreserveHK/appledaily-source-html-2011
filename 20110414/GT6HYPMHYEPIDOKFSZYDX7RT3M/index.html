<html><header><meta charset="utf-8"><title>肉蒲女鬧市橫行雷凱欣中門大開搞㷫港男</title></header><body><h1>肉蒲女鬧市橫行<br>雷凱欣中門大開搞㷫港男</h1><p>雷凱欣前晚穿中空裝出席新片《3D肉蒲團之極樂寶鑑》在銅鑼灣行人專用區舉行的首映，她坐在葉山豪大腿，二人叠坐人力車出場。雷凱欣肉光橫流，圍觀男士爭相拍照形成餓鬼道，連坐輪椅男士都看到動L企上輪椅送花。</p><p>電影《3D肉蒲團之極樂寶鑑》前晚在銅鑼灣JP戲院舉行首映，大會在樓下行人專用區舉行儀式，吸引數百人圍觀，九成是男士，人頭湧湧阻塞附近地鐵站口，十多警員到場架起鐵馬和疏散部份人群。<br>石詠莉先上台唱主題曲，一名坐輪椅男士忽然動L站起送花，又趁機捉着她的手。及後雷凱欣和周防雪子等坐人力車出場，中空裝的雷凱欣坐在葉山豪大腿，性感激凸，隨着車子震動彈吓彈吓，艷煞全場。</p><p>藍燕擘大髀走光</p><p>也是低胸的周防雪子坐在何華超大腿，他輕攬雪子纖腰，另一手按着她的大髀。打扮最不性感的藍燕竟也出奇制勝，坐在姚洛銘大腿再來一招擘大髀，撩開高衩裙露底外，更不慎露毛。幾架肉光人力車在行人專用區所餘的狹窄通道上行走，圍觀男士拿出相機手機你推我撞拍照，現場猶如色慾餓鬼道，連輪椅男都緊張地再站上輪椅，送玫瑰給雷凱欣等。<br>雷凱欣表示為着靚裙，前一天只吃一餐晚飯，前晚全日也只吃了三文治，她說：「搞到我家唔舒服有啲作嘔。」問真空上陣的她怕不怕被摸到？她說：「冇摸到，我將身體同佢哋保持距離，兩邊手起踭頂住嚟保護自己，我做足安全措施。今日保安都做得好好，香港男仔好gentleman嘅，唔驚。」</p><p>「肉蒲團醫百病」</p><p>談到輪椅男送花，雷凱欣說：「人生第一次收花，第一次畀咗佢。」有指坐輪椅見到她都站得起，她笑說：「可以救番一啲生命，睇肉蒲團能醫百病。」藍燕被問到撩開裙襬博搶鏡？她九唔搭八說：「哦？我唔知喎，我唔係大隻女。」至於走光，她說：「係咩？我都驚，但我有着打底褲。」提到不夠性感，她說：「我唔係sexy女仔，冇可能走呢條路線。」拍三級片也不算行性感？她說：「唔係呢類型路線。」<br>採訪：張俊銘<br>攝影：黃文偉</p><p>街訪<br>女觀眾：幾刺激</p><p>李小姐<br>幾刺激，睇到我頭暈暈，3D算唔錯，色情場面多得滯，原央紗莉演得最好。</p><p>許先生<br>幾好睇，3D效果唔錯，劇情有好跳躍嘅感覺，但拍吓呢度拍吓嗰度，銜接得唔好。3D嚟講情慾場面算係差唔多，為色情而色情啦，都有80分。AV女優演技都放，田雞係最出色嘅一個，好搞笑。</p><p>胡先生<br>幾搞笑又好慘情，男女主角俾人折磨好慘。普遍嚟講算滿意，我坐側邊位，所以3D效果睇得唔太好，要扣分。</p><p>白韻琴<br>同謝偉俊嚟睇，好奇先嚟睇吓。好唔好睇你用乜角度啦，色情、暴力加鹹濕就有95分，睇3D都唔覺啲波飛出嚟，唔需要3D都得啦。<br><br>採訪、攝影：魯萍</p></body></html>