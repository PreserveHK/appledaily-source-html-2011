<html><header><meta charset="utf-8"><title>趣趣地：吉遜玩社交網被喪插</title></header><body><h1>趣趣地：吉遜玩社交網被喪插</h1><p>曼聯有多名球員都有Twitter，例如係里奧費迪南、朗尼同埋拿尼等。吉遜（圖）喺里奧游說下，日前都開咗個戶口，但係短短兩粒鐘內狂俾幾百人問候，喪插佢咁得閒玩Twitter，不如花多啲時間操練同埋磨練吓啲球技。於是吉遜就立即delete個戶口，但里奧仲死撐對方唔係因為俾人鬧先咁做；咁又係，係里奧搞到吉遜俾人插，所以要做番啲嘢。</p></body></html>