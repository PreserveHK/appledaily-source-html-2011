<html><header><meta charset="utf-8"><title>GalaxySWi-Fi4.0　偷嚐禁果</title></header><body><h1>GalaxySWi-Fi4.0　偷嚐禁果</h1><p>《聖經》嘅亞當、夏娃教曉我哋，「禁果」唔可以亂食！近日，三星疑向蘋果抄襲呢單嘢，成為IT界頭條；氣未回！又多一部GalaxySWi-Fi4.0加推，佢踢走電話分唇！感覺就好似iPhone同iPodTouch嘅關係。恰巧世事何其多，既然分唔清，抵玩好用咪算囉！<br><br>記者：陳國輝<br>攝影：黃子偉<br>Model：ManYu@Zmodel</p><p>三大疑點逐一破</p><p>如果大家上網Search過GalaxySWi-Fi4.0，立即見到好多網站都將佢同iPodTouch作比較。老實講，黑搭銀、加四邊圓角，呢種簡約設計，有時間走落鴨記、先達，又或山寨場，照計唔難搵囉！但係同iPodTouch拍埋比較之後，反而想幫佢講番句公道說話。<br>淨係機身長度，佢已經高咗一截，事關GalaxySWi-Fi4.0芒闊4"，而iPodTouch只係3.5"，驟眼睇分別已經幾大。其二，厚度為9.9mm以及7.2mm，無錯大家都夠薄，但係GalaxySWi-Fi4.0用咗隻白色底殼，跟iPodTouch銀色鏡面完全又係兩件事。<br>最大區別係，Samsung可拆蓋換電，同內置電池嘅iPodTouch根本唔一樣！</p><p>前後鏡玩一笑即拍</p><p>無可否認，呢兩部機同樣具備前置及後置鏡頭，亦支援視像通訊，分別就在於，iPodTouch採用自家FaceTime，而GalaxySWi-Fi4.0就用Skype！鍾意邊一類，好視乎喜好與習慣，但講到影相分唇，就以Samsung瓣數較多。僅320萬像素鏡頭，的確好勉強，不過佢配置一笑即拍同埋多項場景模式，分唇足以搭救；值得留意係，雖然芒闊4"，但解像度竟然不及iPodTouch有960×640咁細緻。</p><p>Profile</p><p>作業系統：Androidv2.2.1<br>處理器：1GHzS5P-C111<br>記憶體：內置8GB<br>屏幕：4"SuperClearLCD<br>鏡頭：320萬像素（後）+VGA（前）<br>影片格式：DivX、XviD、H.264、H.263、MPEG4、WMV、RM/RMVB<br>音樂播放時間：36小時<br>影片播放時間：6小時<br>體積：64.2×123.7×9.9mm<br>重量：121g<br>查詢：Samsung（36984698）</p></body></html>