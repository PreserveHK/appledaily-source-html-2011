<html><header><meta charset="utf-8"><title>家宅男女：上山借力1字杖</title></header><body><h1>家宅男女：上山借力1字杖</h1><p>一切叢林法則今年改寫。行山衫褲卡其、迷彩行埋一邊，ShockingPink等鮮色系異軍突起！老人家先用行山杖？人人撐支1字杖玩埋擰蓋變身相機腳架，行山都要型！<br><br>記者：朱崇德<br>攝影：伍慶泉、楊錦文<br>Model：Waye@GME</p><p>DualTone手工更繁複</p><p>又到行山季，一套防水透汗衫褲加對爬山鞋係基本裝備！呢兩年潮人愛死Karrimor，防水透氣質地如水般細軟，唔似Gor（Gor-Tex）又硬又厚。今年更突然玩寸鮮色系，老老實實，要買就買DualTone雙色，須知防水透氣衫，一般須在接縫位加防水壓邊處理，手工費差唔多係成本嘅一半；玩雙色，接口位多咗，即係手工都多咗，但售價差唔多，係咪抵玩先！怕凍推介KarrimorStrideParka，用料相對較厚，仲有同色系長、短版褲，基本10℃至20℃天氣應該感覺剛剛好，氣溫再低啲可配SubZeroFactor1作「打底衫」。</p><p>潮撐行山杖</p><p>近幾年行山杖唔再係長者專利，唔少行山友手撐一支，上山借力，落山則可減低對膝蓋嘅衝擊力。簡單講，行山杖可分T形及1字形。面對崎嶇情況必選1字形，因為手部可在手杖上下升降以達致最佳發力效果。至於T形杖多在郊野公園一類舒服路面使用，俾你㩒住T位Hea住行。某啲行山杖更講究樣靚多功能，例如圓頭設計的MasterHiker，擰開圓蓋，插在路邊，即成一支單腳相機腳架，一物二用，符合行山隨身物輕量化的大原則。</p><p>山澗鞋無跣腳</p><p>爬山鞋今年一樣吹鮮色風！喜歡硬淨保護感覺又或行崎嶇山路可考慮鮮粉紅版CaravanC6！一樣防水透氣，高筒版都係$779，相對買對Gor過千都未必得。Five-TenSavant則玩暗粉紅，最重要係佢玩澗水設計，就算面對山澗或濕滑路面都可如履平地，安全系數較高。</p><p>DayTrip30L背囊夠使</p><p>如果以DayTrip計，女士行山背囊容量約在20L至22L，男士則在30L或以下已經夠使；可買多格層設計方便作區間式物品收納。</p><p>其他配件</p><p>a.沙木尼登山用品（23883626）<br>b.英昌皮具公司（露營用品）（23851255）</p></body></html>