<html><header><meta charset="utf-8"><title>佛祖見證　今生比翼陳貝兒出嫁做一等老婆</title></header><body><h1>佛祖見證　今生比翼<br>陳貝兒出嫁做一等老婆</h1><p>前有線主播、現為bma公關部副總裁的陳貝兒，昨日與拍拖兩年的圈外男友拉埋天窗，婚禮以佛教形式進行，一對新人接受法師教導如何做一等夫婦，也令在場嘉賓有所得着，千嬅更自嘲只是二等妻子。</p><p>現年32歲的陳貝兒（Janis），現為bma公關部副總裁，父親陳永鎬是資深演唱會監製，昨日Janis與從事物流的圈外男友黃國棟（Monte）在九龍灣香港佛光道場舉行婚禮，楊千嬅與老公丁子高、吳君如、鄺美雲、羅傑承夫婦及何麗全等到賀。婚禮以佛教儀式舉行，一對新人請了滿蓮法師主持婚禮，並在場教導大家如何做一等夫婦。</p><p>戴數百萬行頭</p><p>昨午12時半，Janis蹺着老公受訪，二人應記者要求恩愛咀嘴。問Janis是否婚後不設防？她即尷尬問身邊老公：「問你呀。」其後二人再說：「OK啦。」Janis坦言在婚禮上也感動落淚，她會聽法師說做一等夫婦，並謂自己仍有進步空間，她稱只請了兩日假結婚，明年才計劃蜜月。<br>Janis昨日分別穿上兩套禮服，其中見記者的一套是20年代的新娘造型，Janis找了電影《花樣年華》的上海裁縫師設計，價值過萬元，頭飾則是從美國找來的古董，至於佩戴的翡翠耳環、心口針則是奶奶送贈，寓意比翼雙飛，價值數百萬元。而另一套則是冠南華密地褂皇，配上過百萬的頸鏈與鑽飾。<br>參與婚禮的楊千嬅表示，在儀式上法師教大家怎樣做一等夫婦，才發覺自己原來只是二等妻子，笑言要到上海學烹飪，她說：「我喺屋企成日將啲嘢亂擺，要老公幫我執，煮嘢食最快係叫外賣倒落碟。法師話一等妻子要入得廚房出得廳堂，開心係老公係一等老公，佢會幫老婆執嘢，有幽默感，不過我冇面，因為做二等妻子。」在旁的何麗全即笑說：「你呢啲潮州人實唔得。」丁子高即讚老婆做得好好，只是欠缺煮飯本領。</p><p>君如學以致用</p><p>吳君如表示，法師一席話令她有得領悟，她說：「法師教我，做女仔唔好成日哦哦，要多啲讚老公，所以即刻send咗短訊讚佢。」她謂是讚陳可辛靚仔。問君如會否計劃與陳可辛正式結婚？她說：「唔好搞呢啲嘢，唔想大家嘥錢。」問是否等埋囡囡一齊結婚？她笑言屆時都60歲，穿不到婚紗。<br>採訪：張俊銘　攝影：仇志德</p></body></html>