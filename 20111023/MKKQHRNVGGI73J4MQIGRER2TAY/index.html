<html><header><meta charset="utf-8"><title>趣趣地：馬賽贏波fans冇聲出</title></header><body><h1>趣趣地：馬賽贏波fans冇聲出</h1><p>上季法甲亞軍馬賽今季踢得唔好，11戰僅得2勝6和3負成績，得12分居第12位，落後榜首巴黎聖日耳門11分（未計周日戰果）。球迷唔like球隊表現，決定無聲抗議。唔係佢哋唔入場睇波，而係球隊入咗波，都好似當冇事發生過咁，唔歡呼慶祝，好似球隊上周六喺主場憑前鋒阿休射入兩球，贏阿些斯奧2:0，球迷都唔出聲。</p></body></html>