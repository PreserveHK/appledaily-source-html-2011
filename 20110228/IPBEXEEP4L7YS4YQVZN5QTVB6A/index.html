<html><header><meta charset="utf-8"><title>中環在線：許家印豪買畫　粉碎水緊傳聞 - 李華華</title></header><body><h1>中環在線：許家印豪買畫　粉碎水緊傳聞 - 李華華</h1><p>近排市場傳出恒大地產（3333）資金短缺，唔能夠按時繳付內地部份項目嘅建築費，又話要配股集資；之前更有傳聞話主席許家印（圖）財政狀況惹人關注。<br>不過，傳聞還傳聞，內地富豪嘅資金問題從來都係撲朔迷離，好似內地傳媒報道，上月舉行嘅迎春拍賣會，許家印就豪擲261萬人仔，投咗嶺南派大師周彥生3幅作品。報道仲話，其實舊年9月許家印已經用咗1120萬人仔，買周彥生嘅畫作。<br>許家印對周彥生特別青睞，原因係大家都喺河南出生，然後喺廣東開創一番事業。除咗感情因素，據拍賣行嘅人講，富豪涉足藝術品投資市場，主要係睇中藝術品嘅升值潛力。</p></body></html>