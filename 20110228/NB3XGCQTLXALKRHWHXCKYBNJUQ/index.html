<html><header><meta charset="utf-8"><title>趣趣地阿祖唔做體測博炒魷</title></header><body><h1>趣趣地<br>阿祖唔做體測博炒魷</h1><p>羅馬前日領先兩球被帕爾馬逼和2:2，教練蒙迪拿未能首次喺奧林匹高督師贏波。正當球會瀰漫住唔愉快氣氛，已由巴西歸隊嘅阿祖安奴（圖）就繼續玩嘢，返嚟之後唔願接受體測，被球會發言人鬧佢冇職業操守，消息指羅馬已準備好同佢解約。「阿祖」搞咁多嘢，睇怕都係博炒，相信佢好快如願。</p></body></html>