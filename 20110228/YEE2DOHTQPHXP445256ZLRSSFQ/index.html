<html><header><meta charset="utf-8"><title>烈　士 - 陳也</title></header><body><h1>烈　士 - 陳也</h1><p>點解財爺唔派錢？<br>我撳掣幫他答：因為收到風，知道第日電視台會派，不但搞派錢節目，還會陸續推出「擲錢」、「種錢」（類似種金）、「淋錢」（像淋紅油那樣）、「花錢」（只要不是茉莉花）、「買錢」（沒錯，既然命可以賣，錢怎麼不能買？）和「洗錢」（內地太多熱錢湧港，錢既熱且黑，唔洗唔掂）。<br>第二個原因，是目擊中東波勢頭，巴林和沙特阿拉伯紛紛派錢，但前者的首都珍珠廣場已經淪陷，反對派寧願革命，連錢也不要。財爺不是油王，本來也很想放水，不過聽從學者教路，叫他別半桶水、水溝油，所以才會勒住，抽刀斷水。<br>窮得只剩錢，財爺眼見台灣最多是非的監躉阿扁的下場，簡直不敢掂錢，免得他日「轉會」過冷河或者出戰特首時，被人抽水，被翻舊賬。健康最緊要，錢，財爺唔多恨，只要窮得只剩強積金（記住還有六千蚊），月月準時領生果金，就OK。<br>至於據說即將發動的特區紫荊花革命，無懼倒台的財爺，回應得非常卡達菲：「我是戰士，寧死不會離開！」兩位「烈士」的共通點是，掌握很多很多個不屬於他倆的億，有錢冇碇使。（甚至冇命使！）</p></body></html>