<html><header><meta charset="utf-8"><title>IDEOSX5喪挑GalaxyS　Android海嘯預報！</title></header><body><h1>IDEOSX5喪挑GalaxyS　Android海嘯預報！</h1><p>華為IDEOS系列一向抵玩！上代U8150以$1,680勁玩全港首部Android2.2、隨街Wi-Fi分享，震撼機界！新X5加強機身規格，只微抬身價至$2,880，以中檔價錢勁挑高階Android機表現。試玩評語，係有GalaxyS咁爽囉！<br><br>記者：許福合<br>攝影：梁細權<br>Model：Kinki@PureModels</p><p>800MHz新CPU</p><p>華為X5行新U──QualcommMSM7230800MHz，須知與DesireZ屬同一粒，據知今年好多中楷機都以此U為核心！今次X5以$2,880低價下放高效能，隨時引發Android機如海嘯般的減價浪潮！<br>系統繼續行Android2.2、兼Wi-Fi分享；網上有人用《QuadrantStandard》作Benchmark測試，在同一操作系統下，竟與高檔GalaxyS及NexusOne同取得過千評分（只輸贏幾分），須知人哋可是近五千貴價機，X5絕對以性價比取勝！不過令人最放心處，係佢取得withGoogle認證！須知除親生仔Nexus系，好少機可以攞正呢個牌頭。原因係系統純正原汁原味！無硬上廠方認為實用嘅UI介面，所以喺對應Google軟件及Apps方面，就更有信心！</p><p>3.8吋大芒</p><p>X5介面雖無乜花臣，但使用了3.8吋巨芒，電容式設計，可以玩Multi-Touch，顏色畫質仲相當唔錯！相機雖然只有500萬像素，但影吓相貼facebook夠晒用，而且有埋720p攝錄及支援Flash10.1，玩YouTube完全無問題，加上網絡方面，會支援14.4MbpsHSPA+上網，無Wi-Fi時都可爽住上網！
</p><p>試玩實測<br>Flash睇片</p><p>支援Flash10.1，可直接上YouTube及《蘋果》睇片。</p><p>玩波斯王子</p><p>虛擬JoyStick手感都幾好，順暢唔覺窒，堅玩得！</p><p>相機試影</p><p>500萬像素相機勝在反應好，上載facebook亦好快。</p><p>實用設定</p><p>相機有3.9倍數碼變焦、閃燈、白平衡及曝光補償等，夠實用。</p><p>Profile</p><p>處理器：800MHz<br>網絡：2G、3G<br>屏幕：3.8吋WVGA（480×800）<br>記憶體：2GB+microSD<br>相機：500萬像素<br>錄影：720p<br>備用時間：440小時<br>系統：Android2.2<br>體積：120×62×11.6mm<br>重量：130g<br>查詢：<br>SmarTone-Vodafone（22818888）<br>3（31662222）<br>電訊盈科（28881888）（按9字）</p></body></html>