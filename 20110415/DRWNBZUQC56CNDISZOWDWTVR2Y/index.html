<html><header><meta charset="utf-8"><title>泳兒、鍾舒漫齊籲唔好搞林峯</title></header><body><h1>泳兒、鍾舒漫<br>齊籲唔好搞林峯</h1><p>泳兒、鍾舒漫和鄭融等前晚到將軍澳電視廣播城錄影《勁歌金曲》，對於同公司的林峯近日與潘霜霜的感情瓜葛，並提到報道指有情慾片段時，泳兒即說：「如果真係有片，我覺得越嚟越嚴重，唔知乜嘢渠道流出嚟。」</p><p>「對藝人有傷害」</p><p>泳兒續說：「幕後嗰個人都好唔應該，始終件事對藝人有傷害，希望佢唔好唔開心。」泳兒表示上星期才與林峯在先鋒榜碰頭，她自言要祝福他找到真心愛他的人。<br>鍾舒漫得知有林峯片段流出時，即大呼恐怖：「唔好搞呢啲，唔知乜嘢動機，希望佢快啲脫離件事，之前見佢心情都OK，如果係女仔為咗報復咁做，咁連自己都會受傷害。」對於林峯含淚叫潘霜霜收手，鍾舒漫說：「唔好再搞佢喇！男子漢流晒眼淚，一定傷得好嚴重。」<br>採訪、攝影：王崇穎、楊潔雯
</p></body></html>