<html><header><meta charset="utf-8"><title>Bravia雙晶片睇3D　降噪順滑</title></header><body><h1>Bravia雙晶片睇3D　降噪順滑</h1><p>雙核話題，已經由手機蔓延到電視層面！今年SONY重頭戲BraviaHX920系列，同樣係「雙」字頭，不過唔係中央處理器，而係雙芯影像處理引擎先真。講到畫質，佢除咗降低影像輸入時嘅雜訊問題，仲因為Motionflow技術由XR400升級至XR800，睇3D動作片、打3D遊戲，表現更順滑！<br><br>記者：陳國輝<br>攝影：林栢鈞</p><p>即場示範</p><p>新引擎主攻暗位</p><p>呢個雙引擎都有朵，叫X-RealityPROEngine！唔明唔緊要，事關佢裝喺電視入面，你根本睇唔到，但對於修正畫質嘅實際幫助就好大。最重要係，佢將輸入視訊分成幾部份，包括略圖、結構和色彩，並逐一優化處理，加埋智能MPEG減噪以及SuperBitMapping技術，就算本來多Noise嘅畫面，都可降至低水平，令色彩有番層次。</p><p>55"芒玩Skype煲粥</p><p>至於網絡電視技術，Samsung同LG都相繼公佈咗，今次未至於可以用Browser上網睇Flash，但Bravia亦加入網絡影片平台，頻道包括外國及本地嘅bbTV同nowTV等；值得留意係，除咗睇片，你仲可透過上網進行互動交流，HX920內置Skype，任你Face-to-face煲足一日，同時亦可以上facebook或者Twitter發表文章，當55"芒係視像電話咁用，都咪話唔特別。</p><p>DetailSnap</p><p>Profile</p><p>尺寸：55"/46"	<br>解像度：1,980×1,080<br>背光模式：IntelligentPeakLED	<br>上網功能：InternetVideo、InternetWidget、Skype<br>音效輸出：30w	<br>端子：4組HDMI、兩組USB2.0、色差、視頻等<br>體積：約1278×771×38mm	<br>重量：約26.1kg	<br>查詢：SONY（23452966）
</p></body></html>