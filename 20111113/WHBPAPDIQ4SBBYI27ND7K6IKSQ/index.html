<html><header><meta charset="utf-8"><title>男生fb自爆毆母遭圍攻</title></header><body><h1>男生fb自爆毆母遭圍攻</h1><p>【本報訊】俗語說打父母要天打雷劈，一名中學男生揮拳毆母後，還洋洋得意在社交網站facebook自爆，形容母親「抵打」，警告別人勿觸怒他。其留言惹來網民圍攻及人肉起底，直斥他是「社會垃圾」，至昨晚他於討論區公開向母親認錯。</p><p>被人肉起底後稱已道歉</p><p>自爆毆母逆子姓何，居於荃灣區，現讀預科。其惡行昨被放上討論區後，他即被人肉起底，將電郵、手機號碼、校名等資料公開。友人在其facebook留言通知他，他淡然道：「難道我上位了？我都發覺今日好多人邀請我做fd。」<br>何於上周三(9日)晚在facebook留言稱：「我又打咗老母一拳，但佢係抵打，無理詆毀我嘅人就要打，我最忍唔到人咁樣對我，我會即刻火」；其朋友勸他「唔理佢咪算囉」，他回應說「佢(母親)惡意無理詆毀我」，又稱「我放上FB畀人知，只希望朋友們唔好企圖激嬲我，要識做……」。<br>他又透露「啲衝突，喺我屋企已經發生過無數次……我連打老母都習以為常，仲有咩人唔夠膽打」。其留言被公開後，不少網民指摘他是「不孝子」、「社會垃圾」，有網民慨嘆：「咁唔忍得，點出嚟社會做嘢？俾人屈兩屈真係拎刀斬人。」<br>事件鬧大，何昨晚於高登討論區稱已向母親送禮道歉，並承諾以後不會再動手打她，希望各方原諒。<br>青協督導主任鄧良順說：「一般年輕人就算點衝動都唔會輕易對父母動手動腳」，但何未能控制情緒，還把事件放上網分享，是「一錯再錯」，可能被警方追究控以毆打傷人，而用自爆毆母來「警告」身邊朋友亦非好方法，「一來打屋企人並不被社會接受，二來這樣的警告是否真的有效？」他呼籲有關家長應找社工求助，若事態嚴重應報警。</p></body></html>