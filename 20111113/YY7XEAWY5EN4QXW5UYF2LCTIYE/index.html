<html><header><meta charset="utf-8"><title>*Apps士多：iOS免電腦升級</title></header><body><h1>*Apps士多：iOS免電腦升級</h1><p>iPhone升級咗iOS5後，畀用家抱怨電池消耗迅速，蘋果話小問題，嗱嗱聲出番個iOS5.0.1補鑊。今次更新，毋須再靠家中電腦同《iTune》，只需喺「設定」、「一般」、「軟體更新」度，便可即時Upgrade，好方便。但要注意iPhone、iPad、iPodTouch等裝置，必須有八成以上電量，否則要駁番叉電嚟更新。</p></body></html>