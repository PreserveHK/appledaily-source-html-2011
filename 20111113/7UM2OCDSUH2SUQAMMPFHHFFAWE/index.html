<html><header><meta charset="utf-8"><title>一周兩件：嘉華質優可翻一番 - 錢雋</title></header><body><h1>一周兩件：嘉華質優可翻一番 - 錢雋</h1><p>嘉華國際（173）有中、港物業兩頭馬車，繼續享受資產增值獲利機會，有得諗。呢期阿爺keep住調控，外界仍然睇淡內房。但要咁睇，調控唔係永無止境，加埋嘉華家陣喺祖國發展物業及土儲，超過1800萬平方呎，隨住調控期完成，呢批土儲，中線肯定為嘉華帶嚟龐大增值。再講，除咗內房，嘉華一直都有參與香江房產項目，好似呢期推出「深灣9號」，已經預售過半數單位，兼為集團變現26億銀。成個項目計，潛在變現上50億銀，肥仔水。所以，就算內房業務唞吓氣，呢邊香江房產，一樣為嘉華帶嚟豐厚變現及利潤。係咁易重秤嘉華NAV到6蚊，現價（2.03元）折讓66%，收集博中線翻一番到4蚊，嘉華都未有耐上到NAV。</p><p>亞太資源估值吸引</p><p>亞太資源（1104）阿媽，獲ALLIEDOVERSEA（593），洽購亞太資源19億股嘅交易，雖則終止咗，但睇番當時協議收購價，相當於亞太資源每股0.7元。亞太資源現價講緊幾多？係0.32元，平咗一大截。呢轉集團喺3毫子打咗個橫行，嚟轉短打，博升20%到0.39元，未有耐上番當時協議收購價，及集團NAV0.72元。<br>錢雋</p></body></html>