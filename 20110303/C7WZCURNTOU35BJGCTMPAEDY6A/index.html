<html><header><meta charset="utf-8"><title>拍拖Shopping　買樓好事近宗澤、杏兒孖住投資抗通脹</title></header><body><h1>拍拖Shopping　買樓好事近<br>宗澤、杏兒孖住投資抗通脹</h1><p>黃宗澤（Bosco）和胡杏兒地下情搞足六年，上月兩人在鬧市高調拍拖，不過Bosco卻始終未肯公開承認女友地位，前晚他被追問戀情時，即耍出劉德華絕招說：「乖啦，乖啦，唔好問啦。」只承認與杏兒無所不談，並直認介紹投資經紀給杏兒認識，實行有錢齊齊賺。</p><p>黃宗澤、周秀娜、謝天華和陳敏之前晚到將軍澳電視廣播城錄影草蜢主持的《華麗明星賽》，眾人在「明星pose王」環節中大擺甫士攞分，天華近日在新劇《魚躍在花見》中被嘲chok樣勁過林峯，前晚他不時被取笑，他抵死說：「始終都係林峯chok啲，林峯個chok樣係含情脈脈o架。」Bosco也被形容chok樣似足「蔡楓華」，但就是蔡一傑加林峯和謝天華的化身。</p><p>承認無所不談</p><p>日前Bosco被拍得與胡杏兒到銅鑼灣鬧市拍拖，兩人發展地下情近六年，但一直未曾公開承認戀情，故此舉即被指有意將戀情公開。前晚Bosco被追問時即表現避忌又尷尬，被強調兩人因為屬同一個形象指導才相約shopping，並說：「好正常，唔係遊街示威。」<br>當問到是否有意公開戀情時，Bosco就效法瞞婚始祖劉德華般記者不要追問，並華仔上身說：「哎吔，乖啦！乖啦！唔好問啦。」他還展示腳上的3吋踭boot，聲稱就是當日由形象指導選購。至於兩人是否開聯名戶口，Bosco說：「唔係，我介紹個投資經理畀佢識，破通脹嘛，我哋一向都無所不談。」他承認已買樓，但是為儲錢而非為結婚。</p><p>周秀娜舞技差</p><p>同場的周秀娜就被蔡一智誤以為冇拖拍，蔡一智介紹她時更落足嘴頭推銷，並指她：「sexy又健康，但係男仔就好似卻步，唔敢追，你個樣咁好，身材又好。」周秀娜附和笑指自己「有啲餓」，不覺自己令男性不敢追求。周秀娜在現場跳舞時顯得雞手鴨腳，即大派飛吻冧觀眾，蔡一傑更指她搞到攝影師暈大浪。<br>採訪：溫敏芝<br>攝影：林德雄</p></body></html>