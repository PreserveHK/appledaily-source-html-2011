<html><header><meta charset="utf-8"><title>前世今生預算案 - 陳也</title></header><body><h1>前世今生預算案 - 陳也</h1><p>財爺被嘲守財奴，各政黨迫他分身家，這一鋪，他大可以借鑑何生，當所有反對派是他幾房人的子女，叫他派糖，等於分佢身家，這樣，當然係要「搞大佢」，還要咬牙切齒反擊那批「不孝」的阿二阿三阿四議員，向他們大喊「係咪想打劫！」<br>錢，係，唔係財爺的家產，但他一樣可以反駁議員，錢，夠唔係你的，唔屬於你或者你阿爺的。做人要均真，議員要派錢，well，自由黨那批「窮富翁」，不用上電視台做慘情戲了，慳番扮親民的演技吧，你們喜歡派錢，乾脆自己派個痛快。田大少不是已經派過叉燒飯嗎？敬告各位財主議員，基層絕無仇飯的傾向，歡迎你們日日落區，有飯派飯，有雞派雞，送埋豉油更佳。<br>財爺唔退稅，其實預咗佢。只要你問一下各區業主，肯不肯減租益住客就知人心有幾狂亂。當良心業主比窮得只恨錢的業主多的那個時候，我們才能樂見一份有良心的預算案出現，才能假設，業主和司長都是同一種人，既不會吊高來賣，也不會變臉劏客。<br>預算案這台戲不會角逐奧斯卡，議員比司長好戲卻是真的。可以預計，下一幕就輪到議員七情上面向司長喊出比阿珍更阿珍的得獎對白：「這筆債，這輩子你不還喲，下輩子，是要連本帶利雙倍奉還的！」</p></body></html>