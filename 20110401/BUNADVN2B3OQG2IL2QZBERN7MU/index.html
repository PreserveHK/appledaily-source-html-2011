<html><header><meta charset="utf-8"><title>田蕊妮笑麥包怕醜佬</title></header><body><h1>田蕊妮笑麥包怕醜佬</h1><p>田蕊妮和麥包在無綫劇集《OnlyYou只有您》中飾演一對專為人辦紅白二事夫妻，雖然他們第一次合作，但兩人已默契十足，阿田爆料說：「記得第一日同佢開工，劇情講佢激嬲我，要番我，唔知係咪我個樣惡得滯，我見佢想拖我又唔夠膽，仲有少少怕醜㖭，我咪話唔緊要喎，我哋係兩公婆，再親密啲都得！」麥包則笑說：「同佢合作落去好爽、好順，不過初初合作點都會有啲避忌，無謂惹誤會，遇到呢啲對手係享受同開心，大家好合拍。」</p><p>望兒孫滿堂</p><p>談到有不少人覺得維繫婚姻難過發展事業，扮演兼職殯儀經紀齊哥的麥包有感而發地說：「我覺得一個男人最大嘅成就，係到蓋棺一剎那，可唔可以兒孫滿堂望住我瞓喺度？我覺得如果可以一家人咁望住我，我會覺得不枉此生，呢個先至係我嘅成就。」撰文：何慧斯<br>攝影：林德雄</p></body></html>