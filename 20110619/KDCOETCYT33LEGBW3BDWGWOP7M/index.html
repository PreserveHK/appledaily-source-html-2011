<html><header><meta charset="utf-8"><title>中環在線：軟庫孫正義起家　靠背後有個男人 - 李華華</title></header><body><h1>中環在線：軟庫孫正義起家　靠背後有個男人 - 李華華</h1><p>阿里巴巴（1688）之父馬雲同佢嘅創業恩人軟庫（Softbank）主席孫正義反枱，令人想起孫正義嘅「神」級生意手腕。華華最近八到，原來呢個「神」級高手，其實背後有另一個男人，就係佢嘅拍檔北尾吉孝。</p><p>北尾吉孝助策劃投資</p><p>北尾吉孝係日本上世紀90年代至top嘅投資銀行家之一，當年佢放棄坐野村證券第一把交椅嘅機會，1991年起幫合作夥伴孫正義策劃一系列收購合併同投資，成功將軟庫捧為炙手可熱嘅科網股龍頭。<br>後嚟科網股爆破，孫正義覺得電訊仍有可為，但北尾吉孝就鍾情金融商業，於是兩個喺05年正式分家。<br>分手前，北尾吉孝仲幫孫正義喺日本收購Vodafone（即係家SoftbankMobile、日本第二大流動電話網絡商），之後功成身退，整合Softbank其他主要金融業務成為SBIHoldingsLtd.（6488）。</p></body></html>