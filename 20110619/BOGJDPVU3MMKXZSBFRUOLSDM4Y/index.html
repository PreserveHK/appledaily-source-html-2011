<html><header><meta charset="utf-8"><title>楊秀惠變瘦似整容</title></header><body><h1>楊秀惠變瘦似整容</h1><p>楊秀惠、李亞男、周家蔚及超級巨聲成員胡鴻鈞、吳業坤、陳慧敏等，昨在荃灣為無綫宣傳《2011TVB最受歡迎廣告頒獎典禮》，李亞男和胡鴻鈞即場扮演廣告人物給現場觀眾競猜，胡鴻鈞雖為巨聲出身，但他在台上僅唱得兩句廣告歌，竟反問李亞男應怎樣唱，隨後再找來陳慧敏幫手才完成任務，認真失威。</p><p>非刻意減肥</p><p>此外，清減不少的楊秀惠，因為外形起了點變化而惹來整容疑雲，她說：「冇刻意減肥，可能工作忙，最近又買咗個可以做運動嘅遊戲機返屋企玩，所以瘦咗好多，連上圍都縮埋水，早幾日喺公司撞到添哥（李添勝）同梁家樹，佢哋都話唔認得我，仲問我係咪整咗容，其實我只係瘦咗，乜都冇整過。」<br>採訪、攝影：魯萍</p></body></html>