<html><header><meta charset="utf-8"><title>王晶：冇人搵到栢芝</title></header><body><h1>王晶：冇人搵到栢芝</h1><p>王晶和伍允龍昨日到九龍灣出席電影《財神客棧》座談會，有指謝霆鋒將於本月26日在北京舉行的記者會上，首度開腔回應婚變事件，王晶表示未有收到任何通知，他說：「我只知霆鋒答應咗一定出席，佢講唔講係佢自己嘅選擇，我估就算佢講都唔會有發問環節。」據知霆鋒出席完記者會馬上離開北京。</p><p>「佢好多小病」</p><p>再問王晶有份演出《財》片的潘霜霜到時會否出席？他笑言：「我真係唔知，呢位小姐好神秘，而且唔係我負責聯絡。」被問到張栢芝會否出席《無價之寶》宣傳活動，王晶說：「睇吓佢狀態適唔適合，唔適合都唔會勉強，佢未結婚前都成日好多小病，有時嚟到話發燒，家好似冇人搵到佢。」<br>採訪、攝影：李珮洳</p></body></html>