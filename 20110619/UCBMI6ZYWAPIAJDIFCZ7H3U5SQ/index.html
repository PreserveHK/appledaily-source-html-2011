<html><header><meta charset="utf-8"><title>蘋果基金贈家電　傷殘漢償心願</title></header><body><h1>蘋果基金贈家電　傷殘漢償心願</h1><p>電器被一般家庭視為必需品，但對貧家而言，可能無論怎麼節衣縮食也買不起。原任木工的66歲材伯，20多年前遇上交通意外，左邊身受重創，如今走路仍一拐一拐，左手指頭屈曲，左眼僅餘三成視力，但仍要用手洗衣服、風扇缺了罩、爐頭只剩一邊……蘋果基金派員慰問後，已撥款替他一一購置。<br>材伯說：「我揸電單車跌咗落山坡，醒翻已經喺醫院，左邊身郁唔到，醫生話我脊椎同神經線受損；家唔使用枴杖，一個人仲可以活動自如，其實已經好好彩。」他慶幸撿回性命，但也感慨失去良多，「受傷之後太太同我分開咗，三個仔女都好少聯絡囉！」</p><p>「儲咗好耐錢都未夠」</p><p>七年前，材伯與內地人秀娟（56歲）再婚，目前兩人靠每月3,000餘元綜援金維生。秀娟打理家務，日常非常慳儉，「通貨膨脹樣樣都加價，但係食物、水、電、石油氣都冇得慳，我哋個個月開支都係掹掹緊」。<br>早前記者家訪，發現材伯的雙頭石油氣煮食爐其中一邊爐頭已損壞，另一爐頭火力也不穩，其他家電已十分殘舊。材伯說：「半邊煮食爐已經壞咗，我哋冇洗衣機，日日用手洗衫。其實我都好想儲錢買，但係儲咗好耐錢都仲未夠。」<br>蘋果日報慈善基金已從S0005「家居援助專戶」撥款，助材伯購買煤氣煮食雙頭爐、洗衣機及掛牆電風扇。材伯感激地說：「好多謝善長捐款幫我達成心願。」<br>「材伯」捐款編號：C3030<br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果日報慈善基金乃根據《稅務條例》第88條獲豁免繳稅的慈善機構<br><br>收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3</p></body></html>