<html><header><meta charset="utf-8"><title>包裝工4奪超級碗</title></header><body><h1>包裝工4奪超級碗</h1><p>【綜合美國外電】綠灣球迷等待了14年，美式足球聯盟（NFL）最細小城市球隊綠灣包裝工（GreenBayPackers）終贏得隊史第4次的「超級碗」（SuperBowl），包裝工周日憑四分衞羅渣士3次成功傳予隊友達陣，終以31:25擊敗匹茲堡鋼鐵人奪冠。</p><p>羅渣士膺MVP</p><p>綠灣（GreenBay）總人口僅約10萬人，但包裝工在NFL有悠久輝煌的歷史，球隊贏得67、68首兩屆「超級碗」，聯盟在70年起亦將「超級碗」獎盃更名為「隆巴迪獎盃」，紀念帶領包裝工兩奪冠教練隆巴迪（VinceLombardi），故此今次包裝工自97年後再奪冠，ESPN更以「Trophy'sComingHome」為題，包裝工主席梅菲（MarkMurphy）亦興奮地說：「隆巴迪獎盃回歸綠灣了！」<br>今次包裝工獲勝的最大功臣為27歲四分衞羅渣士（AaronRodgers），他全場39次傳球24次成功，其中更3次成功傳予隊友達陣得分，令球隊開局後已領先14:0，雖然及後鋼鐵人力追，但仍然無法力挽敗局；羅渣士亦獲得賽事「最有價值球員」獎項，他賽後說：「簡直夢想成真，現在便是我職業生涯的最高峯！」</p><p>超級碗近5屆賽果</p><p>2011年冠軍：綠灣包裝工<br>賽果：勝匹茲堡鋼鐵人31:25<br><br>2010年冠軍：新奧爾良聖徒<br>賽果：勝印第安納小馬31:17<br><br>2009年冠軍：匹茲堡鋼鐵人<br>賽果：勝亞利桑那紅雀27:23<br><br>2008年冠軍：紐約巨人<br>賽果：勝新英格蘭愛國者17:14<br><br>2007年冠軍：印第安納小馬<br>賽果：勝芝加哥熊29:17<br><br>資料來源：法新社</p><p>《花絮》<br>差7百幾人破入場紀錄</p><p>今屆「超級碗」喺達拉斯牛仔嘅場館舉行，場館上年舉辦NBA明星賽都創出超過10萬人嘅入場紀錄，之不過周日入場人數只係得103,219人，仲差766人先可以打破80年喺加州玫瑰碗球場嘅NFL紀錄，真係可惜！</p><p>羅渣士專嗒女星？</p><p>攞咗MVP嘅綠灣包裝工四分衞羅渣士家紅到爆，當然佢嘅私生活都係焦點，究竟邊個係佢嘅女朋友就真係撲朔迷離，之前有傳佢嘅女朋友係組合LadyAntebellum主音HillaryScott，最近就有傳美劇《GossipGirl》演員25歲嘅JessicaSzohr先係羅渣士女友，唔理邊個係真都好，羅渣士都係好艷福啦！</p></body></html>