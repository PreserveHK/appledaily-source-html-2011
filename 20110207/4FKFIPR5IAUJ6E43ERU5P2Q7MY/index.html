<html><header><meta charset="utf-8"><title>求驗客手記：亨利索模流口水 - 求驗客</title></header><body><h1>求驗客手記：亨利索模流口水 - 求驗客</h1><p>現效力紐約紅牛嘅前法國國腳前鋒亨利（小圖），多年嚟一向係法國汽車品牌雷諾嘅代言人，而廣告嘅標語「vavavoom」，喺歐洲仲被講到街知巷聞。我求大俠近日睇到亨利嘅最新一輯雷諾廣告，亦睇到「嘩嘩聲」，因為今次亨利嘅對手係愛作50年代打扮嘅著名脫衣舞孃兼模特兒DitavonTeese（圖）。擁有葫蘆樽身形嘅Dita，喺廣告入面大騷身材跳舞，而亨利就喺室外偷佢，仲睇到口水都流埋；而亨利喺廣告拍攝花絮入面，仲話好享受今次經驗㖭！咁又係，有女又有錢收，咁嘅優差去邊度搵呀！（ http://www.youtube.com/watch?v=BBTtQwipT4k） </p></body></html>