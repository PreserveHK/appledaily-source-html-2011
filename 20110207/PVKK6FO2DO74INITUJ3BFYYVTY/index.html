<html><header><meta charset="utf-8"><title>趣趣地：維拉新仔冇啦啦做英兵</title></header><body><h1>趣趣地：維拉新仔冇啦啦做英兵</h1><p>英格蘭領隊卡比路日前為周中作客丹麥嘅友賽點兵，仲召咗兩個新人，就係由熱刺外借去維拉嘅後衞基爾獲加（圖），同埋富咸後備龍門大衛史托達。講真，雖則基爾獲加上場入咗球靚波，但頭尾得6場英超經驗，如果唔係里奧費迪南受傷，加上呢啲所謂友賽，斷估冇可能會入選，國家隊過客居多咯。</p></body></html>