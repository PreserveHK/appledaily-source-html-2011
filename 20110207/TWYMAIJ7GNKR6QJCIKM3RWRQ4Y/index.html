<html><header><meta charset="utf-8"><title>八折買DesireHD×Lecia　拆利是必搶</title></header><body><h1>八折買DesireHD×Lecia　拆利是必搶</h1><p>忍咗幾日，初五要出手喇！講緊係拆利是呢個動作，趁「機場」店舖逐一開市，不如好好運用手上利是錢去掃貨！今日推介多款Smartphone同DC，全部做新春優惠價，當中紅爆嘅DesireHD更跌破$4,000價位！今年市道好，相信大家利是收入大豐收，買得吖！<br><br>記者：陳國輝<br>攝影：陳陶鈞<br>Model：Ceres@Zmodel</p><p>DesireHD半部iPhone價</p><p>一直以嚟，DesireHD同iPhone4都係先達頭號紅人；不論畫面嘅細緻度，抑或操作流暢性，大部份用家幾乎都係有讚無彈，加上價位比較接近，故屬場內必掃兩大型號！<br>不過，趁農曆年已有店主將DesireHD勁減$1,000，以原價八折發售，最重要係跌破四千蚊心理關口，相比現時炒上天價嘅iPhone4，兩者差價幾近一倍！以配備4.3"巨芒、Android2.2系統，並內置1GHz處理器等規格，確實係呢期必掃機王。</p><p>Profile</p><p>處理器：1GHz<br>系統：Android2.2<br>制式：WCDMA/GSM四頻<br>體積：123×68×11.5mm<br>重量：164g<br>電池：1,230mAh<br>功能：4.3"輕觸屏幕、7.2MbpsHSDPA、Wi-Fi、800萬像素相機、720p攝錄</p><p>高低檔Smartphone　最平七折</p><p>驚用DesireHD會撞款，其實減價Smartphone亦有好多選擇！想玩Android有GalaxyTab以及P500，前者屏幕達到7"闊，後者兩千有找，當電子書或者平平哋玩一流；想轉用其他OS可考慮LGE900，佢採用最新WindowsPhone7系統，價位更係原價七折，但留意暫不設中文介面！</p><p>買DC：Lecia八折照搶！</p><p>想拆利是買相機嘅話，亦有幾款新舊型號可以揀！要型有呢部DC界「LV」——LeciaD-LUX5，老實講，分唇無乜特別，佢只有1,180萬像素鏡頭、3.8倍光學變焦以及3"TFT屏幕，不過始終有名牌效應，加上機身的骰，帶點M4/3感覺，潮玩就啱晒！至於中價以及平價之選，仲有CooplpixP7000！佢賣點係高ISO，而且少雜訊，影夜景表現唔錯；而EX-Z370同埋F60fd則以價平取勝，一千蚊有找，啱晒利是無咁豐厚嘅玩家！</p><p>（a）Like（23953777）<br>（b）DCPower（23846698）</p></body></html>