<html><header><meta charset="utf-8"><title>籃FUN籃解：騎士24連敗未夠醜？</title></header><body><h1>籃FUN籃解：騎士24連敗未夠醜？</h1><p>是福不是禍，是禍躲不過；騎士雖然都好努力，但係上周六仍然主場輸畀拓荒者，累積24連敗，超越金塊同灰熊，獨佔呢個羞恥嘅紀錄。騎士今仗繼續虎頭蛇尾，半場仲領先緊2分，但下半場開始崩潰，結果輸105:111；射手吉遜話呢個處境好似發噩夢咁，周一佢哋就要作客小馬，以小馬回勇兼取8連勝走勢，睇怕連敗紀錄仲有得加。</p></body></html>