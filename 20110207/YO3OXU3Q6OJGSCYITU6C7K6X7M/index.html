<html><header><meta charset="utf-8"><title>馮仁昭四圍超：楊秀惠返大馬見家長 - 馮仁昭</title></header><body><h1>馮仁昭四圍超：楊秀惠返大馬見家長 - 馮仁昭</h1><p>楊秀惠同陳茵媺噚日喺將軍澳出席賀年活動，楊秀惠返咗大馬度歲，問佢係咪帶埋男友返去見家長？楊秀惠死口只係話朋友，不過就不斷甜笑，仲話父母知道佢喺香港有人照顧之後，乜都放心晒。講到好友欣宜日前錄影《勁歌》時，唱歌連甩4次嘴搞到變喊包，陳茵媺一聽到馮仁昭咁講就話自己都緊張埋。</p></body></html>