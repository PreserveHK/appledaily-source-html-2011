<html><header><meta charset="utf-8"><title>布吉情人選　搽油排毒起雙飛</title></header><body><h1>布吉情人選　搽油排毒起雙飛</h1><p>貪新忘舊是旅客強項，何時何日，布吉曾是港人避寒天堂，每季唔走一轉就直頭身痕，但後起新秀，如蘇梅、斐濟等地都有青出於藍之勢，是時候提升一下自己了，去年中就有WestinResort開業，我於是起行去體驗一下，睇過度過後，或者會是你今年情人節之選。<br><br>記者︰吳美美<br>攝影︰楊錦文</p><p>印式滴油滴暈精</p><p>這一家WestinResort是集團旗下於布吉的第一家，剛於去年8月開業。由機場至酒店距離約45分鐘車程，落腳時分正好是日落西山。擁有全海景的lobby，伴住白茶香薰，有時候寧願坐在這裏上網，反正Wi-Fi免費又全resort可用。小記住在25座的房間，山路較斜，所以要坐tuktuk才夠馬力上山（call車時間亦算隨傳隨到）。整個resort共有261個房間，每間都面向海景兼有露台，景就一定無敵，房內設備也是意料之內的佈置舒適，可以免提。<br>坐擁海景當然要好好利用，非常之咁建議大家朝早報名去HorizonPool做Yoga、Pilates等，全程30分鐘，對到正個海，我相信我個身可以伸得更長！上完堂記住嘆杯免費特製smoothies，足料又好飲，簡直完美排毒半小時。但我自覺未郁得夠皮，嘆個spa先至真正排出毒素身體好，由外靚到內直至情人節。Resort內就有一家HeavenlySpa，是威斯汀旗下於泰國的第一家，為咗能嘆至頂峯，選擇了「HeavenlySynchronizeMassage」，兩位治療師用本土製椰子按摩油齊齊有節奏地給你作全身按摩，佢哋話最啱睡眠質素欠奉、容易焦慮兼易有壓力的人享用。不過，當大家只掛住搞個body時，我就指明話要做「Shirohara」，其實就是源自印度專攻頭部的按摩：先將按摩油透過狀似漏斗物體倒喺太陽穴，再至頭皮，按吓按吓，滋潤頭髮時，兼改善失眠，香港情侶們啱晒！</p><p>TheWestinSirayBayResort&amp;SpaPhuket<br>地址：21/4MOO1T.RasadaA.Muang,Phuket83000</p><p>爆房前平選GuestHouse</p><p>我明，香港人供樓已經負擔好大，去布吉未必可負擔resort價錢。放心，小記已有後着，找了一間品味與平價並重的「Phuket346」。SoiRommani整條街在兩年前曾被翻新一遍，外牆都髹咗唔同顏色，對比周圍都是灰色的舊區已夠醒目，因而吸引當地人開guesthouse，整條街就有三家。「Phuket346」是最hip的，外面擺了幾張枱凳畀人飲杯嘢。內裏分上下兩層，下層是gallery，擺滿泰國本土藝術家的作品，附近亦放了幾張梳化讓人慢慢欣賞作品之餘，又可當作commonroom。走入去有個露天小魚池及開放式廚房，佈置簡單之餘用具亦頗齊全。樓上有三間房，每間可以容納兩人（都係雙人床），全部內附企理浴室一個，佈置格局相當簡潔，可以講話幾有modernfeel。價錢亦相當超值，約$328-$404，真係布吉難搵。上年12月至開業，仲未好多人識得搵上門，當日到訪就未有住客，但相信爆房指日可待，有心人要住趁早。</p><p>Phuket346<br>地址：15SoiRommani,OldPhuketTown,Phuket83000</p><p>布吉下白泥即捕即食</p><p>BlueElephant的確華麗，但肯定有人想食得親近大自然一啲。我們找到一間距離WestinResort只需15分鐘車程，專食海鮮的「KHONTHAI2Restaurant」，所在位置靠近大海沙灘，有啲似香港下白泥，你會見到有人正在捉海鮮。而小記將要食嘅就是出自佢哋手中，捉完即食，夠晒新鮮，今日捉乜食乜。店內有位置放晒魚、蝦、蟹俾客人任擇，磅完再考慮點煮，咖喱、清蒸、煎炒都得，似足香港避風塘做法。不過位置的確幾唔方便，一定要坐tuktuk或租車先可以去到。</p><p>KHONTHAI2Restaurant<br>地址：10/111SrisenaRoad,Muang,Phuket83000</p><p>殖民大樓廚房實戰</p><p>布吉要食泰菜，真係唔難，但難道你想帶另一半，喺情人節當日到market一路流汗，一路逼住食泰菜？單係諗我都已經覺得殘忍。靚地方食泰菜，又要有gimmick，的確我有一個喺手。位於舊城區中心的BlueElephant，去年3月開業於一棟擁有殖民地色彩的大樓內，其實佢有個更冗長名稱「BlueElephantGovernorMansionCookingSchool&amp;Restaurant」，因乜事咁長氣呢？一方面，大樓前身是殖民地時期產物，一方面這裏開設正宗的cookingclass。小記都體驗到佢哋的正宗，先在一間類似課室地方睇大廚示範講解一次，大家可以坐低慢慢marknotes，先至走入實地戰場慢慢煮。每人一個地頭，有齊用具新鮮材料，唔似得酒店內柴娃娃地俾客人玩玩吓的cookingclass。<br>煮完一輪，又可以擦餐勁，但先講講BlueElephant來頭。她於比利時以至曼谷等共有11間分店，糅合新舊泰國菜煮法。小記眼見食物擺放得相當精緻，特別歡喜小食頭盤，例如前菜就以鵝肝、芋頭配帶子，夠得體矜貴啦。再上茄子、青咖喱蝦配羊肉卷，由於我哋成班記者踩場，負責人特別安排setmenu，每人約有六道菜加甜品，每人約$341，其實好抵啦！<br>仲未完，大樓內分了兩邊，一邊是餐廳，一邊是充滿藍色燈的bar位。Bartender所冲調的飲品的確唔錯，透心凉又易入口。我自己就唔係好飲得酒，所以叫咗杯AndamanBreeze，由香蕉、菠蘿、荔枝冲調，健康又散熱。</p><p>BlueElephantGovernorMansionCookingSchool&amp;Restaurant<br>地址：96KrabiRoad,TambonTaladNeua,MuangDistrict,Phuket83000</p><p>ResortinPhuket</p><p>溫馨提示：<br>好想講resort內有間叫dailytreat的小食店，當中的芋頭雪糕好好味，大家要記得試。每球$21</p><p>TravelMemo
</p><p>持BNO或特區護照免簽證。泰國領事館：25216481<br><br>港龍假期3日2夜套票，包括香港布吉來回機票連2晚酒店，$2,699起。查詢︰ http://www.cxholidays.com </p><p><br>1港元約兌4泰銖（文中價錢已折算港元）<br><br>220V，兩扁腳插座</p><p>泰國<br><br>布吉<br><br>下周多雲，23-31℃</p></body></html>