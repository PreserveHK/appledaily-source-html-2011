<html><header><meta charset="utf-8"><title>馮仁昭四圍超：張可頤辭演新劇惹猜測 - 馮仁昭</title></header><body><h1>馮仁昭四圍超：張可頤辭演新劇惹猜測 - 馮仁昭</h1><p>黎耀祥孭飛嘅無綫新劇《大太監》噚日開拍，原本慈禧太后係由張可頤飾演，點知張可頤突然辭演，個角色換番之前幫呢套劇拍無綫節目巡禮嘅米雪，令人擔心張可頤身體係咪再出現問題，抑或佢約滿無綫之後唔再續約。不過，監製羅永賢噚日同馮仁昭解釋話：「部劇拍攝期延遲咗，要拍到出年4月，張可頤個期就唔到，反而米雪個期就到。」</p></body></html>