<html><header><meta charset="utf-8"><title>關仁隱事：「男人婆」玩性格累人累物 - 關仁</title></header><body><h1>關仁隱事：「男人婆」玩性格累人累物 - 關仁</h1><p>「男人婆」嘅外形同言行舉止不嬲man過好多真正男子漢，近年開始玩埋性格，fans就覺得有型，但其實佢個格嚇怕好多人。男人婆一直標榜自己崇尚音樂，之前佢喺大陸接咗個演出，一早到場綵排，點知發覺現場音響麻麻，男人婆即時玩性格嫌三嫌四，全程黑面作無聲抗議。</p><p>遲到唔道歉</p><p>由於大會rundown已經比原定時間遲咗，全世界喺度趕喉趕命，但男人婆一於做性格巨星，人哋急佢唔急，仲走去食飯慢慢嘆，結果佢遲大到不特止，連累成個騷遲晒，現場內地記者拉隊走，但佢仲一句道歉都冇，果然有性格，不過係衰格個格。<br><br>Textby關仁</p></body></html>