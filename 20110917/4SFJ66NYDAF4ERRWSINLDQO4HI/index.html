<html><header><meta charset="utf-8"><title>隔牆有耳：fb貼活動列選舉廣告 - 李八方</title></header><body><h1>隔牆有耳：fb貼活動列選舉廣告 - 李八方</h1><p>《區議會選舉活動指引》講到明，候選人喺facebook展示選舉廣告，要向選舉事務處申報，簡單啲講，即係候選人求其喺facebook貼張落區相，都要影印副本畀處方計入開支。<br>民建聯為免麻煩，指令候選人競選期間停用facebook，民主黨唔忿氣，候選人只喺facebook加多句聲明「打底」：「本人的facebook已將私隱度設定為只有朋友可瀏覽內容，只供私人交談，不作選舉之用。」點知始終過唔到選舉事務處嗰關，處方噚日通知民主黨秘書處，話唔理有冇聲明，只要內容涉及選舉都當作選舉廣告，反建議候選人斬腳趾避沙蟲，就係將Facebook設定為禁止讓人tag或留言。<br>民主黨林立志係「打底聲明」發起人之一，佢話選舉事務處個安排極之out，實際上難以執行，擬發起「罷申報」行動，向選管會主席馮驊抗議。</p></body></html>