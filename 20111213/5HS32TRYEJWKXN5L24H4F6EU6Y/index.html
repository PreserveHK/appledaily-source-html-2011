<html><header><meta charset="utf-8"><title>佘詩曼嫌停播四日太耐</title></header><body><h1>佘詩曼嫌停播四日太耐</h1><p>佘詩曼日前在新加坡奪得亞洲視后，隨即到內地工作，昨日在中環出席纖體公司活動，日前張馨予疑因不滿男友吳卓羲只顧孖着徐子珊去梁靖琪婚後派對狂歡，而打破醋埕，在男友微博宣洩，最新消息竟辣到阿佘身上，指她狂黐吳卓羲出事，阿佘說：「唔回應啦，大家好清楚當晚邊個有去到。」阿佘直言對傳聞已成習慣，沒有感覺。</p><p>唔覺大細超</p><p>無綫劇集《天與地》編審周旭明在微博表達不滿，炮轟無綫因播《萬凰之王》及台慶頒獎禮而兩度停播劇集，主角之一阿佘聞言說：「旭明一向寫對白同劇本都好深奧，未真正睇佢寫乜唔評論，但停播四日對觀眾嚟講太耐。」阿佘又否認是因她脫離無綫親生女關係而遭大細超對待。周旭明的言論中亦戥藝員所下苦功不值，並指他的劇本更勝當年《金枝慾孽》，阿佘對此說：「我好鍾意個劇本，但收視係咪相等於受歡迎同演技，我係一個疑問，希望鍾意睇嘅觀眾繼續支持。」<br>採訪：卓寶花　攝影：陳慧安</p></body></html>