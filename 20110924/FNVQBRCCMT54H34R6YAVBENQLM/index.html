<html><header><meta charset="utf-8"><title>不倒胸Jeana硬砌DaDa</title></header><body><h1>不倒胸Jeana<br>硬砌DaDa</h1><p>由模何佩瑜（Jeana）、許穎（Phoebe）和陳靜（DaDa）等主演的電影《喜愛夜蒲》，前晚舉行慶功宴，不過Phoebe寧願到中環打碟也不出席慶功。DaDa和Jeana同場，軟硬立見，Jeana則死撐謂自己筋骨較硬而已。</p><p>上周四上映的電影《喜愛夜蒲》由模何佩瑜、許穎和陳靜等孭飛，截至前日有近553萬元票房，導演錢國偉和眾演員前晚在尖沙嘴再搞慶功宴。Jeana和DaDa性感撐場，反而死敵Phoebe寧到中環打碟搵真銀也不支持慶功宴，似乎擔心被搶風頭。</p><p>Jeana批死敵衣着</p><p>前晚慶功宴上，DaDa和Jeana都大騷事業線，尤其DaDa最有看頭，兩人拍在一起更軟硬立見，Jeana死撐說：「我好少做拉筋，啲筋硬啲，我骨感重，自己唔想露前，好悶，今日清純啲，只戴nudebra，冇貼乳貼。」Jeana就大方讚DaDa的事業線很靚，又指她擺明事業心重。<br>提到死敵Phoebe沒出席，Jeana繼上次寸爆Phoebe衣着令人倒胃後，前晚又寸嘴說：「幫佢食埋，唔會去撐佢，費事睇到啲唔應該睇到嘅嘢，唔好胃口，佢衣着打扮都toomuch、toohot。」<br>至於34DPhoebe前晚收起性感到中環打碟，她自爆大會不允許她太性感，但愛搶鏡的她訪問時改穿背心，又有意無意露出粉紅色內褲。她自言因為一早接了工作，故缺席慶功宴，並說：「費事人哋見到我食唔落，影響人食慾同胃口，我真材實料冇法啦。」</p><p>Phoebe猛辣火頭</p><p>Phoebe又自動波撩起是非，先後暗寸DaDa和胡心諾，又說：「之前睇到報道，有人話唔知搵邊個師傅學打碟，唔想同佢宣傳，唔講係邊個，好九唔搭八，打碟自己打，同邊個師傅打有乜關係，葉問咁多徒弟都係得個李小龍。我又聽到有人話打碟六位數字，據我所知世界殿堂級都係五位數歐元，唔知係唔係日圓，佢可能覺得媲美世界殿堂級。」<br>採訪、攝影：王崇穎、溫敏芝</p></body></html>