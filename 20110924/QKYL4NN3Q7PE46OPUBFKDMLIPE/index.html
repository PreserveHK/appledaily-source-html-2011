<html><header><meta charset="utf-8"><title>潮味黑椒　紅氣貫腰</title></header><body><h1>潮味黑椒　紅氣貫腰</h1><p>有邊個男人唔好色唔貪新鮮？難怪針對男人市場嘅車界，都一直遵守呢個好色定律。最新「色」的演繹就由SuzukiSwift擔正，繼早前大玩魔鬼與天使誘惑嘅BlackinWhiteEdition後，再推出辣口味嘅ChiliHotEdition，為初秋天氣帶來熱辣氣氛！<br><br>記者：趙慧敏<br>攝影：陳陶鈞<br>Model：Hailey@GME</p><p>花心專一任你揀</p><p>自從新一代Swift抵港後，迅速成為Suzuki中最熱賣車系，不過墨守成規永遠唔係車界作風，大膽創意至有人Buy。趁住呢個初秋天氣，本地代理繼續保持火辣，以紅白為主嘅ChiliHotEdition為今個初秋保持熱辣。本身Swift青春味已經滿瀉，加埋辣椒花臣，更加令外形充滿野性誘惑。<br>黑色車身是主調，配上鮮紅色條紋，由頭燈一直伸延至車尾，配上本來已有紅框設計的尾燈，令形象更醒神養眼。另外兩邊側鏡亦換上紅色外殼，至於四輪亦全改為啞黑輪圈，令全車產生更強烈視覺效果之餘，亦為這車仔帶出跑味；不過十個男人九個都係貪新忘舊，就算幾辣，總有變心的一日，代理細心到為呢班男士諗到盡，紅色飾面可以選擇貼紙拉花或者噴油，無論花心男定專一男都服侍周到。</p><p>衝住潮人市場</p><p>在動力性能上，試駕新一代Swift後，確實係由心愛上它，雖然只用上四速波箱，操控上當然不及五速棍波版稱心如意，不過配上1.4公升VVT引擎，加上3,850×1,695×1,510mm，只有1,480kg的輕盈車身，無論高速行駛及行走迂迴山路，動力毫不遜色，而且轉檔反應爽快，絕無突兀感覺，而且底盤沉實，攻彎時穩定性拍得住歐洲小跑。<br>搞咁多花臣，睇得出Swift係衝住潮人市場，不過以家庭車而言，它亦絕對勝任，五座位設計，後排可容納三個中等身材男士，表現綽綽有餘，加上尾廂空間達870公升，摺叠後排後，更可提升至1,403公升，實用性一流。代理最近更為Swift車主提供優惠，全線出車0首期外，更送上價值$8,000嘅天窗。</p><p>ChiliHotEdition</p><p>引擎：1,372cc直四<br>馬力：95ps/6,000rpm<br>扭力：130Nm/4,000rpm<br>傳動：4速自動波<br>售價：$186,800<br>查詢：23320091（香島汽車）</p></body></html>