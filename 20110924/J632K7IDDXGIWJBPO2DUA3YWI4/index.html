<html><header><meta charset="utf-8"><title>私樓貨尾紕漏多　無保養睇樓應詳細驗樓　要求發展商維修</title></header><body><h1>私樓貨尾紕漏多　無保養<br>睇樓應詳細驗樓　要求發展商維修</h1><p>私樓貨尾單位落成多年才出售，問題一籮籮！有讀者購入已落成九年的單位，收樓才發現窗崩、漏水，惟發展商拒絕維修。驗樓師提醒市民睇樓時便應羅列問題，即時要求發展商跟進。</p><p>陳女士月前購入華懋集團青龍頭豪景花園一貨尾單位。睇樓時，華懋職員表示如有問題可於收樓後14日內提出，公司會跟進，陳女士遂即日付訂簽臨約。收樓時卻發現窗崩、洗手盆漏水及廁所板凸起等多項問題，要求華懋維修遭拒，「華懋話佢哋係賣現成樓，啲問題我應該一早已經知，唔會同我做維修」。</p><p>驗樓師：忌夜間睇樓</p><p>驗樓師詹濟南不諱言落成多年的樓宇較多瑕疵，「地台斜、牆斜我都見過，近年政府多咗監管，樓宇質素先有改善」。<br>詹濟南指私樓貨尾單位較便宜，吸引買家，但他建議市民睇樓時應詳細驗樓，「最好有驗樓師陪同，簽臨約前出份報告畀發展商，要求佢跟進維修」。詹提醒忌夜間睇樓，因難以查察窗外外牆問題。<br>陳女士正是夜間睇樓，承認疏忽「睇漏眼」，但華懋出爾反爾，以及新樓不設保養期，亦令陳氣憤難平，「推銷員話收樓時可以填表寫啲問題出嚟，華懋會跟進執漏；我根本唔應該信晒佢」。截稿前華懋仍未回應。<br>檔案編號︰0810072</p><p>剩餘居屋夾屋均設保養期</p><p>香港房屋委員會自2007年起分階段發售貨尾居屋，分別為從未出售的單位，以及向居屋業主購回的單位。房委會表示剩餘單位出售前均先維修保養。未售單位設一年樓宇設施保養期；重售單位以現狀發售，不設保養期，有意者可先睇樓，自行決定是否購買。該會於2010年6月「出售剩餘居屋單位第6期」共售出3,218個剩餘單位，包括1,847個未售單位及1,371個重售單位。<br>2008年香港房屋協會分批售出「夾心階層住屋計劃」1,083個剩餘單位，房協表示發售夾屋前已安排專業顧問及承建商檢查及維修保養，所有單位以現狀發售，及提供一年室內紕漏維修保養期。房協強調揀樓通知書已羅列有關保養安排，簽署臨約時亦會再次口頭通知買家。最後一批夾屋於2010年3月發售，共售出838個單位。<br><br>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate <br>◆各類表格： http://charity.appledaily.com.hk/forms <br><br>匿名投訴恕不處理。一經投訴，本報保留刊登權利。</p></body></html>