<html><header><meta charset="utf-8"><title>PS助陣SONY平板　搶玩巨型PSP</title></header><body><h1>PS助陣SONY平板　搶玩巨型PSP</h1><p>正當iPad與Android大軍打得火熱之際，等咗好耐嘅SONY終於發力，推出Android系統嘅TabletS，除咗擁有SONY自家優化介面外，更係首部獲得PlayStation認證的Tablet，可以直接下載PS遊戲，由Tablet搖身變成放大版PSP！<br><br>記者：許福合<br>攝影：蔡家輝<br>Model：IrinaTang@PureModels</p><p>傾斜機身夠創意</p><p>SONYFans期盼已久，行貨預定下周正式發佈首款平板TabletS，而《數碼達人》就率先試玩到剛熱辣到港嘅日本貨。日圓滙率及定價因素，機價難免稍貴，以32GBWiFi版為例，原價52,800日圓，水貨就賣$5,680，對比相同容量嘅iPad2，大約貴1千蚊，值唔值就見仁見智喇。至於3G版就要等到10月中，預料售價再貴多1千蚊。<br>喺芸芸Tablet之中，機身設計確有新意，一邊厚、一邊薄，做成水滴形傾斜設計，近似手柄觸感，更方便攜帶。當平放枱上時，亦便於觀看及打字。雖然機身膠感較重，但換來598g的輕量級機身，長時間單手Hold住都唔會手軟。</p><p>PSStore下載未開通</p><p>講到最特別，當然係PlayStation認證，日後可透過PSStore下載大量經典名作，大畫面《DQ》、《FF》攞出街「煲LV」，唔再係夢想。跟機已內置一款PS版《全民哥爾夫2》，啟動後以OnScreen方式顯示PS按鍵，玩落唔錯，只嫌舊Game解像度低，「格仔」弊病嚴重。想玩其他PSGame，日本官網話「即將提供」，估計要等系統更新才可正式連接PSStore。<br>系統採用Android3.1，而3G就用上3.2，在使用NVIDIATegra21GHz處理器下，整體介面操作非常流暢，即使開咗十多個Apps，速度都唔覺有拖慢。9.4吋WXGA（1,280×800）屏幕，吋數雖比iPad2略小，但解像度卻更高，只略嫌室外使用時光度有點不足。</p><p>Apps試用</p><p>系統：Android3.1（WiFi）<br>處理器：NVIDIATegra21GHz<br>重量：598g<br>記憶卡：SD<br>體積：241.2×10.1-20.6×174.3mm<br>記憶體：16/32GB<br>屏幕：9.4吋WXGA（1,280×800）<br>鏡頭：511萬像素（後置）、30萬像素（前置）<br>查詢：三禾電氣（23740618）</p></body></html>