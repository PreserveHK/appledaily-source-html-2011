<html><header><meta charset="utf-8"><title>羅霖嘆仔大唔黐身</title></header><body><h1>羅霖嘆仔大唔黐身</h1><p>羅霖和鍾麗淇等昨日在海港城出席Venture影樓活動，同場展出羅霖和三個兒子的親親合家歡照片。羅霖說：「對上一次係4、5年前喇，可惜佢哋爹哋飛咗冇得一齊，家大仔開始唔黐我。」羅霖謂現時要靠手機whatsapp跟囝囝通訊：「靠whatsapp、facebook囉，等佢哋睇番message覆我，因為手機都會熄機，不過靠電子嘢，親子關係都係好疏離，所以我都會同佢哋去行山、踩單車，唔係都唔知講乜。」<br>鍾麗淇就透露囡囡一歲大：「睇住佢真係覺得今年過得好快，佢家未識行，淨係識坐，我想再追多一個。」鍾麗淇屬龍，問她可是準備追龍BB？她說：「唔會，順其自然。」<br>採訪、攝影：林嘉慈</p></body></html>