<html><header><meta charset="utf-8"><title>求驗客手記：小將冇品入公證球 - 求驗客</title></header><body><h1>求驗客手記：小將冇品入公證球 - 求驗客</h1><p>有時太過想贏反而唔係一件好事？呢個道理被費古倫斯年輕前鋒波特加（Pottker、白衫）證實咗。費古倫斯U20星期一對巴希亞U20，賽事進行到下半場30分鐘，因為有球員受傷而要開公證球。本來個波要畀番巴希亞，點知波特加突然搶咗個波，仲一下子殺入禁區，「燙」咗個波入死角，幫費軍領先到3:1。巴希亞球員當然嬲爆，追住波特加嚟鬧之餘，球證亦都睇唔過眼，雖然揸正判入波有效，但就畀咗紅牌趕佢出場。波特加，學吓咩叫體育精神啦。（ http://www.youtube.com/watch?v=uwDA5vYkz28&amp;feature=player_embedded） </p></body></html>