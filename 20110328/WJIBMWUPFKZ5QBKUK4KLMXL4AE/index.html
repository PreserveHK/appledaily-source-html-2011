<html><header><meta charset="utf-8"><title>8.7mmAndroidPhone　激薄攝位</title></header><body><h1>8.7mmAndroidPhone　激薄攝位</h1><p>揀智能手機條件，總離不開系統、速度同屏幕質素！但SonyEricssonArc似乎另有所好，講緊係佢對外形嘅特別要求；呢部僅厚8.7mm嘅最薄AndroidPhone，邊框採用彎刀設計，拎上手、攝落袋，感覺就晒手形！今日正式抵港，五千蚊售價貼近iPhone4，將兩者相比，你會點揀？<br><br>記者：陳國輝<br>攝影：陳陶鈞<br>Model：Jancy@ZModel</p><p>4.2"Bravia追貼HD</p><p>大拿拿五千蚊買Smartphone，會否肉赤？時下八成Android機，統統二、三千蚊價位，仲內置600Hz以上處理器，兼幾萬像素鏡頭！要鬥平無嘢好講，但數到最高級別Android機，除DesireHD，就數到Arc！<br>同屬高階級別，CPU勁玩現時最快嘅1GHz，屏幕採用480×854解像度嘅MobileBRAVIAEngine超像真屏幕，齋鬥數據，Arc已領先一步，加埋Sony喺後面撐腰，呢Round似乎唔贏唔得！</p><p>駁HDMI出720p高清</p><p>手機駁高清電視，已越嚟越受重視！早前Nokia、Motorola已玩過，Arc貴為多媒體高階機，更唔可以執輸。但你以為呢種分唇好多人用？咁又未必，因為唔係人人都鍾意單撈幾十「激」高清電影落手機，加上跟機無送HDMICable，就算肯花錢自購，頂多只有720p畫質，既然食唔盡，我情願唔用。反而拎出街搭車煲劇，會更適合！</p><p>裝爆Apps打機實試</p><p>DetailsCheck</p><p>Profile</p><p>系統：Android2.3<br>記憶體：512MBRAM/512MBROM<br>處理器：1GHz<br>制式：WCDMA/GSM四頻<br>重量：117g<br>體積：125×63×8.7mm<br>屏幕：4.2"<br>通話/備用：420分鐘/430小時<br>主要功能：810萬像素相機、f/2.4最大光圈、LED閃燈、臉部識別、720p錄播、HDMI輸出、藍芽、Wi-Fi<br>查詢：SonyEricsson（82038863）</p></body></html>