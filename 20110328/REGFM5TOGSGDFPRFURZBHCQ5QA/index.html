<html><header><meta charset="utf-8"><title>籃FUN籃解：洛夫唔識寫個死字</title></header><body><h1>籃FUN籃解：洛夫唔識寫個死字</h1><p>木狼前鋒洛夫（圖）左鼠蹊受傷上星期冇打兩場，睇住代替佢嘅A蘭度夫喺嗰兩場總共攞咗55分同26個籃板，或者覺得咁唞落去唔多掂，所以堅持要復操同埋要喺周日復出鬥綠軍。查實木狼今季無緣季後賽，如果洛夫傷上加傷真係難好番，加上佢今季暫以場均15.4個籃板做聯盟「籃板王」，經已打出名堂，唔使驚俾人搶咗正選位喎！</p></body></html>