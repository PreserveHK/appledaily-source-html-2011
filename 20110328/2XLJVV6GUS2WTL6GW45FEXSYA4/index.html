<html><header><meta charset="utf-8"><title>徐濠縈豬流感易主Eason咳不停</title></header><body><h1>徐濠縈豬流感易主<br>Eason咳不停</h1><p>徐濠縈早前患上豬流感，經過連日休息自我隔離後，終於擊退病菌，前晚病癒後大解放上街，先巡視自己時裝店然後一家三口，連同媽媽、奶奶和蘇永康及其母晚飯，反觀陳奕迅戴上口罩，有兩聲咳的他在席間則仍發揮其吹神本色。</p><p>徐濠縈上星期在微博上載戴口罩照片，醫生證實她患上豬流感，經過接近一星期自我隔離及休息，終於病癒，前晚她與丈夫陳奕迅（Eason）、女兒康堤（包包）、奶奶及媽咪一家幾口，並約同梁漢文太太Karen、蘇永康與其母往銅鑼灣晚膳。<br>前晚7時45分，蘇永康與母親先行抵達，8時10分戴上口罩的陳奕迅與女兒康堤會合他們，昨日徐濠縈接受電話訪問說：「我哋私底下同蘇伯母好熟，成日見，呢晚係好普通食餐飯啫。前晚康仔着豹紋衫、我拎豹紋袋，伯母仲問乜家好興豹紋咩！」<br>前晚見徐濠縈已經解除防備，沒有戴口罩，反而Eason就戴上口罩，阿徐說：「醫生話我啲菌死晒啦，不過仲有少少攰啫，Eason就有兩聲咳，會去睇醫生o架啦。」她表示前晚是病好後第一次出街，她說：「好似大解放咁，返咗舖頭一陣跟住去食飯，喺屋企悶咗幾日，唞多陣會開工做嘢。」</p><p>康堤扮蜘蛛俠</p><p>前晚飯局上Eason繼續吹神本色，吹水不停，剛巧他們用膳時撞正大球場的欖球賽散場，滿街都是古靈精怪look的欖球迷，康堤坐不定貼實玻璃扮蜘蛛俠看街上的人，街上途人更與蘇永康揮手，同時間康堤眼利發現有記者，Eason即用相機反拍記者，然後拉上窗簾，阿徐對此說：「包包好醒，Eason仲唔信話邊度有，包包就話：『呢，對面棵樹下面有三個人呀。』」飯後，Eason沒隨大隊，走後門離開。<br>採訪、攝影：LeeChiMing</p></body></html>