<html><header><meta charset="utf-8"><title>紅館開騷　夫妻眼濕濕張智霖戀靚靚：都有猜疑</title></header><body><h1>紅館開騷　夫妻眼濕濕<br>張智霖戀靚靚：都有猜疑</h1><p>一連兩場「張智霖我係外星人演唱會」前晚於紅館揭開序幕，張智霖（Chilam）於演唱會上提及與太太袁詠儀（靚靚）多年來的感情生活，並講到眼濕濕。</p><p>張智霖前晚於紅館開騷，沈嘉偉與邱淑貞及女兒、伍詠薇、趙學而等捧場。Chilam除獻唱他主演劇集的主題曲，又邀得草蜢做表演嘉賓，由於蘇志威未能到場，Chilam笑說自己是新草蜢成員，與蔡一智、蔡一傑合唱《三分鐘放縱》。</p><p>爆草蜢瘀事</p><p>Chilam又大爆草蜢成員的瘀事，他說蔡一智以前經常不開心：「佢以前三更半夜打嚟話就要死，陳奕迅幫佢改咗個名叫ParadiseChoy，至於蔡一傑份人就好婆媽。」<br>演唱會途中，Chilam又提及與靚靚相戀到結婚的經過：「當時我喺北京拍劇，坐喺個木桶度冲凉，突然眼前一亮，見有個少女騎住白馬，我即時chok樣，一坐就坐咗廿碌。」之後Chilam唱出靚靚主演的電影《新不了情》的主題曲。<br>Chilam續說，與靚靚拍拖時壓力很大：「有段時間我哋都有猜疑，後來我同佢講工作有少少成績，可以去人生另一階段。我哋去咗個冇乜人嘅地方，入咗間小教堂，對住個陌生嘅神父，講咗句IDo！」台下的靚靚面露笑容，靚靚身旁的伍詠薇卻感動得哭起來。</p><p>向哥哥致敬</p><p>談到曾有人相勸不要公開戀情，Chilam眼濕濕說：「我家可以好誠實望住你哋唱歌，呢廿年我好幸運，賺咗個家，06年上天賜咗個小朋友畀我。」靚靚此時亦眼濕濕，Chilam送上兩首歌給太太及兒子。他又向哥哥張國榮致敬，唱出《想你》時大晒腹肌。<br>另外，表演嘉賓之一的蔡卓妍（阿Sa）與Chilam合唱《現代愛情故事》，而此歌是Chilam與舊愛許秋怡的作品，他獻唱時靚靚不在座位上。<br>採訪：王連連　攝影：仇志德</p></body></html>