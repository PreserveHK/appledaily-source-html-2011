<html><header><meta charset="utf-8"><title>夏娃兒：E奶紅姑破衫出擊</title></header><body><h1>夏娃兒：E奶紅姑破衫出擊</h1><p>暑假來臨，又是o靚模群起出動的時候，一如往年，大批o靚模將趁暑假和書展期間推出寫真集，身為「百果園E神」陳靜師妹的鄧伊玲（阿旦）挾着「E奶紅姑」之名，靜雞雞先發制人，首本處女寫真集《reborn》率先於下周三搶閘推出搶客。</p><p>為擺甫士狂哭</p><p>強敵當前，阿旦在寫真中瞓身半裸上陣，僅以雙手擁着32E上圍，認真搏命，加上貌似一代性感女神鍾楚紅，相信吸引不少宅男fans。阿旦瞓身之餘，坦認承受很大壓力，加上起初拍攝時擺甫士略為生硬，途中一度爆煲失控狂哭，幸好她已立即收拾心情繼續拍攝，阿旦昨日直言：「我諗吓橫又死掂又死，不如索性豁出去做到最好，我唔想將來諗番先後悔。」
</p><p>阿旦今年已27歲，在o靚模當中算是高齡一族，會否擔心「遲露冇着數」？她說：「咁我覺得有好有唔好，家我勝在有經驗，好多嘢處理到。」男友無綫收費台主持阿感會否支持？一提到男友即甜絲絲說：「佢睇到啲相，第一個反應係『乜咁咋！』佢話會買一本支持喎。」她又直言若3年後未能做出成績，便叠埋心水另覓出路。採訪：馬建華</p><p>Profile</p><p>鄧伊玲：ElaineTang<br>花名：阿旦<br>年齡：27歲<br>三圍：32E、24、34<br>身高：158cm<br>經驗：2007年AppleGirl選舉冠軍，曾拍鐵達時、Yahoo、KFC、麥當勞和聯邦酒樓等廣告，男友是無綫娛樂新聞台主持黎國輝（阿感）。<br><br>資料來源：《蘋果》資料室</p></body></html>