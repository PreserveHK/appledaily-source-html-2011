<html><header><meta charset="utf-8"><title>3D皇帝夢遊70吋仙境</title></header><body><h1>3D皇帝夢遊70吋仙境</h1><p>何解影音友要叫張普通梳化做「皇帝位」？其實只要根據最佳觀賞距離放置座椅，逼真靚畫，震撼音效，立即送上門！當然，最重要係配置合適硬件，當你感受過SHARP70吋AQUOSQuattron，必定中毒而死。除咗係四原色電視，仲配置3D及ARSS八揚聲器系統，帶埋副超睇《愛麗絲夢遊仙境》，效果逼真到飛起。<br><br>記者：陳國輝　<br>攝影：陳盛臣</p><p>超巨型四原色3DTV</p><p>早前SHARP已推出四色電視，亦即將原有嘅紅（R）綠（G）藍（B）以外，再加多隻黃（Y）！咁做除咗有效呈現鮮艷黃色之外，仲可表現出極富質感嘅金屬色。不過，呢樣都唔係最新，事關今次X55系列主打係DynamicHighlight（DH），簡單啲講，即係加強畫面上嘅光暗層次，令彩色更豐富，細緻位更明顯。例如播一段煙花影片，啟動DH之後，夜空會比之前漆黑，而煙花散射嘅光線亦比之前亮麗耀目，建基於四色技術之下，效果就更加靚。</p><p>八隻揚聲器輪流轟炸</p><p>唔講唔知，原來X55機身外圍具備ARSS八揚聲器系統，即係有8隻喇叭咁多！包括左右一對高音喇叭，而底部正中央和兩側，就各自有一對DuoBass雙低音以及兩對中音喇叭，令音色分佈更平均；另外，因應唔同3D媒介，X55仲內置標準、電影以及遊戲等三種3D影音模式，話之你打機抑或煲劇，隨時用得着。</p><p>DetailSnap</p><p>現場搜畫</p><p>同場加映</p><p>有呢款60吋X50系列，功能同X55九成相似，售$56,980。</p><p>Profile</p><p>尺寸：70吋<br>背光系統：FullArrayLED<br>3D對應：內置3D發送器<br>像素：1,920×1,080<br>音效：ARSS及DuoBass揚聲器系統<br>端子：四組HDMI、兩組USB2.0、視頻、色差、2.5mm耳筒<br>體積：1636×993×117mm<br>重量：50kg<br>售價：待定<br>查詢：Sharp（24235151）</p></body></html>