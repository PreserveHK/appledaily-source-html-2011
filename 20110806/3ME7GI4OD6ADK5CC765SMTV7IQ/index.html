<html><header><meta charset="utf-8"><title>有話兒：陳法拉惹火魔女</title></header><body><h1>有話兒：陳法拉惹火魔女</h1><p>陳法拉是美國艾默里大學商學院獎學金優異生，曾獲選全美優秀學生，但她最終做不成商界女強人，卻搖身一變成為高登性感女神。現年29歲的她05年當選華裔小姐亞軍，外表清新怡人，性感誘人；童年時原來是一隻小文雀，更是縱火魔童！女大真是可以十八變。<br>商學角度講求經濟效益，以最短時間爭取最大收益。陳法拉學以致用，出道不久，極速瞄準時機，在劇集《師奶兵團》以噴血三點式搽油彈出，07年登上首席紙上明星，同年榮獲最佳女配角，是歷屆年資最輕的女演員。陳法拉，絕對不簡單。　撰文：楊潔雯</p><p>家庭教育影響一生，身為家中獨女的陳法拉從來都不是公主，父母公務繁忙，她自小就像小飛俠一樣獨來獨往，她接受本報記者專訪時說：「我係比較直，可能屋企人係咁，媽咪、爹哋都係咁嘅人，我又係獨女，好獨立，細個自己返學，自己搭車、搭飛機去親戚屋企玩，所以我好tough，有乜事我唔會覺得唔知點算，咪拆掂佢囉！唔會匿埋喊，喺我記憶入面，我好少喊，好似最多係練琴畀老竇打到喊。」</p><p>燒梳化偷鄰居鬧鐘</p><p>在幕前陳法拉一顰一笑，散發女性的柔美，當大家以為獨女陳法拉會是一位可愛小公主，偶爾會公主病發作，原來她竟是一個會放火燒梳化、愛打架偷竊的可惡頑童，法拉回想童年往事也忍不住咯咯大笑，她說：「其實我都唔記得，係媽咪問我，講番畀我聽，我細個都幾恐怖，乜都唔驚，突然擒出去個窗口坐喺度想跳落街，同男仔打架，打到佢哋喊，又無啦啦燒屋，喺屋企睇吓邊樣嘢可以點得着，咁咪燒咗張梳化囉！我又會去鄰居度玩，去偷嘢，有次去人屋企偷鬧鐘，之後拆散分畀其他小朋友，俾人發現後係咁鬧，咪叫我買番個鬧鐘畀人，跟住我就拎啲錢去食晒佢。我真係好曳，不過我家幾好，唔會做犯法嘢，呵呵呵！」<br>陳法拉為人簡單直接，她認為做人應該trulyyourself，不過在娛樂圈人面複雜，她直認入行初期碰過不少釘，撞過不少板，而且次次都是嘭嘭聲，她說：「Sofar都撞到唔少，身上面都好多釘，家我會tune，有啲人唔知乜嘢居心，影響我，初初唔識咪硬碰硬，家越來越少，可能自己EQ高咗啲，同埋家知道直有好多種，有啲直係可以收番，吞咗落去唔好講，喺乜人面前唔講。」</p><p>「唔害人唔篤背脊」</p><p>撞板流血未止，陳法拉仍堅持要表裏一致，她會毫無修飾，但有所保留地活現真我個性在觀眾面前，她說：「係自己性格唔想做啲unreal嘅嘢，唔想做到好假，無論對人對事對角色對fans，我都唔想好刻意做一個假象，我哋公眾人物，係可以通過唔同channel睇穿睇透，你今日假咗，聽日人哋見到，會問點解？我可能唔係全世界最好嘅人、最善良嗰個，但係我唔衰，唔害人，唔篤人背脊，我做番自己，我好專業地認真地工作，已經足夠，其他嘢我控制唔到，唔理。」<br>化妝：AnnieG.Chan<br>髮型：DebbyKwanofHair</p><p>一件三點式　扶搖直上</p><p>性感有何不可？最緊要運用得宜，收放自如，陳法拉選美出身，毫不介意在幕前以三點式性感演出。《師奶兵團》中郭政鴻幫她搽油那幕，在電視史上是個經典，也是陳法拉的經典。<br>陳法拉認同機會是自己掌握的，從市場學角度來說，她是個機會主義者，她說：「嗰時覺得有演出機會已經好開心，我真係做得似，係演得好，又唔誇張，對於一個新人嚟講係好難得，咁公司都係睇得起我畀我試，我會努力，唔會諗咁多，不過冇預計到觀眾會咁大反應，着件三點式，啲人會睇到嘩嘩聲，咁大件事。」</p><p>配角升呢主角</p><p>前輩郭政鴻大讚法拉易入戲，又做到令人有遐想，當時大家都覺得「呢個o靚妹有啲嘢」，果然人如其名，她就像一架法拉利一樣，很快當上女主角，今時今日法拉會不會拒絕三點式性感演出？她說：「唔會，我OK！我覺得好玩，嗰時講廣東話唔正，家做番感覺會好唔同。」<br>有條件未必可以發揮，陳法拉憑《舞動全城》奪得無綫最佳女配角，扶搖直上，她演過狐狸精、啞女、記者，在無綫劇《潛行狙擊》再接受新挑戰，她說：「第一次做高級女警司，性格好執着，我都有問過做警察嘅朋友，好少有咁後生嘅高級女警司，所以呢個係幾好嘅挑戰。」</p><p>四年情根基牢固</p><p>陳法拉做人做事直接了當，感情事絕不拖泥帶水，跟Neway太子爺薛世恒一拍即合，高速進入大直路，不經不覺拍拖四年。簡約生活是陳法拉的理想國度，薛世恒是她的理想對象，她說：「我要求身邊人簡單，唔好咁複雜，家好穩定，大家有基本信任，個底幾穩陣，兩個人性格背景唔同，睇嘢方式唔同，係要溝通，但係基本上啲價值觀差唔多，好簡單，大家都好專注工作，呢樣好緊要。」</p><p>「緋聞影響唔到我哋」</p><p>男友踩入娛樂圈，陳法拉靜觀其變，更懂得冷靜處理各式各樣的緋聞，她輕描淡寫說：「嗰啲緋聞，花邊到不得了，真係喱士花邊，大家嘅信任喺dayone已經buildup，所以影響唔到我哋。」<br>29歲的陳法拉是否已婚一直成疑，最初她矢口否認，後來她已經懶得否認，相信她遲早都是薛家婦，大家又何須費神作無謂揣測？法拉幾時結婚未有定案，但她謂結婚肯定會擺酒，她說：「我會尊重屋企人，呢個係兩個family嘅嘢，要尊重長輩嘅意思，對於我嚟講，擺好多圍酒，做呢啲嘢係為咗長輩。大家價值觀唔同，係要有商有量，去到嗰日就會傾。」<br>開花要結果，幼苗一定要從小保護，才可茁壯成長。陳法拉要捍衞自己的愛情，低調是必須的，她認為解釋不到又做不到的，最好不要亂說，她說：「Artist係underpubliceyes，唔係話避忌，係希望感情低調，好多私人感情係講唔清，兩個人可能為碟豉油鬧交，咁又點解釋？感情事係自己處理嘅嘢，連媽咪爹哋都插手唔到，咁何必要咁公開呢？兩個人一齊，有好有唔好，其實我冇理由同香港幾百萬人解釋，日日去澄清，我哋plan點做，但係又未做，所以呢啲嘢都係盡量低調，咁樣對自己同對個個人都係好。」對，感情就是有理說不清的。</p></body></html>