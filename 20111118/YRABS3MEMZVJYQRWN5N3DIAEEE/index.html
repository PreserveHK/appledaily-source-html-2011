<html><header><meta charset="utf-8"><title>錢搵錢：金絲雀未必係炮灰 - 蘋果波神</title></header><body><h1>錢搵錢：金絲雀未必係炮灰 - 蘋果波神</h1><p>連淪為長坐後備席的阿仙奴前鋒查馬克，也公開屈服指樂於屈居尹佩斯之後，做個4-3-3陣式的觀眾；戰陣經過個多月磨合後，加上射手「着火」，正好發揮主攻威力。小弟也無謂反抗雲格堅持，順勢而行，今日眾兵晨早踩入最亮麗升班馬諾域治的主場，對手踢主場無畏無懼，未必係炮灰，熱捧「大」冇走雞。<br>一個有錢唔願亂花，無形限制薪酬上限，連尹佩斯都不怕放走；一個冇乜錢，但買得更精明，諾域治如上屆季初的黑池，今季不只一次推介，真係平靚正。但踢過德甲、為多蒙特攞過歐冠盃的少帥林拔，浸過「鹹水」更精明；嗜攻但後防比上季黑池更穩，比較兩隊同期踢過11場成績；黑池還多1分但多失5球去到23球，平均每場失兩球，上季尾崩潰有因。<br>林拔帶領這隻「金絲雀」連升兩級，吼上的全是上季英冠英甲球員，白禮頓的艾利洛賓納特、米禾爾的史提芬摩利臣，及最寒微但最大發現的哈特斯菲爾德後上殺手安東尼派京頓。3位低班貨身價一、二百萬鎊踢出彩虹，已佔去球會近半聯賽入球；進攻戰術也多變，全英兵中前場但不似傳統英軍齋踢4-4-2橫衝直撞，由華美倫拍梅迪薩卡領導的阿仙奴全國際防線，今仗難全身而退。<br>德國人沉着硬淨，令人不得不佩服，不要怪意大利躉、同事守丹也「變色」，撰文瞓身追捧德軍奪明夏歐國盃。只見歐債危機漫天烽火，向來律己嘅德國儼如一個大當家，勇敢站台操控大局。沉默的梅迪薩卡，一個連評述慣德甲的丘仔也嫌棄的高大德國國家隊中堅，來到阿仙奴聯同巴西左閘安德里山度士，早期同被譏為水貨，但拍哥斯尼越踢越好；更好路的華美倫傷癒，這條防線應更穩，問題作客踢早場，對手勢頭不弱，阿仙奴冒進的4-3-3，勢益球迷睇場入球騷。<br>最重要，不用踢周中國際賽的尹佩斯儲足火，早前唱淡此君在阿仙奴前景的小弟，那怕再一次見此子不錫身全力數糊而續跌眼鏡；不過日小兵宮市亮因踢預備組扭傷足踝，要唞數周，真的可以放心去宣傳球會秋冬系列時裝，物盡其用。同查馬克一樣，去到聖誕新年魔鬼賽程，或許真正大派用場。下次見報(22/11)<br>文：蘋果波神</p><p>今日重心推介</p><p>熱選：諾域治大(1.54)<br>冷選：阿仙奴勝3:2(20)、和3:3(40)</p></body></html>