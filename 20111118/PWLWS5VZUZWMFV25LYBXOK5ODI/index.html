<html><header><meta charset="utf-8"><title>開分店做設計周嘉玲創兒童王國</title></header><body><h1>開分店做設計<br>周嘉玲創兒童王國</h1><p>由名牌公關轉型做童裝老闆娘的周嘉玲，去年投資過百萬於中環開MamaKid童裝店，引入歐美童裝，最近與好友兼童裝設計師一起打造本地童裝品牌Siaomimi，秋冬新裝滲着民族味，襯彩色legging，打造可愛小男小女生。</p><p>選過美、拍過戲、做過名牌公關的周嘉玲，結婚生女後開始搞童裝店，去年投資過百萬元於中環心臟地帶開童裝店MamaKid，搞得有聲有色，最近夥拍童裝設計師閻嘉穉（Hilda）推出首個capsulecollection，希望推動本地童裝發展，建立自己的童裝王國。</p><p>平歐洲貨一半</p><p>周嘉玲接受訪問時說：「設計主力係Hilda負責，我主力畀idea同creativedirection，Siaomimi有男女童裝，首個系列以實驗形式，款式主要係舖頭冇嘅款式，推出一陣反應良好，下季希望可以有鞋同袋。做童裝店最終都想有自己嘅品牌，講真本地童裝品牌唔多，我想做個本地童裝名牌，價錢又比歐洲品牌平一截。」<br>Siaomimi首個秋冬系列主要是玩民族look，設計師Hilda說：「唔會跟足大人個trend，但會有小小ethnictouch，主要係碎花print、pompom做細節位，冬天襯裙又可以撞對colorful嘅legging，玩layering之餘又可保暖，另外又有手織嘅羊毛冷衫，配飾有crochet頸鏈，配合民族feel。」</p><p>赤柱開新店</p><p>周嘉玲除了搞自家童裝，更密謀在赤柱開第二間分店，逐步建立自己的童裝王國，她說：「新店大約12月開張，赤柱廣場之前大裝修，我睇好個商場，父母可以一站式shopping，裝修會以自然同海灘做主題，有部份設計同中環店一樣，都係我丈夫負責設計。」<br><br>採訪：顏英儀<br>攝影：林德雄<br>示範：SasaBoggsofStarzPeople<br>場地提供：MamaKid（中環萬宜大廈）</p></body></html>