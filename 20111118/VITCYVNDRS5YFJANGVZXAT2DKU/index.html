<html><header><meta charset="utf-8"><title>噩夢纏繞港男假結婚一身蟻</title></header><body><h1>噩夢纏繞<br>港男假結婚一身蟻</h1><p>現年28歲的阿明，六年前因為想租下一間套房而跟內地女子假結婚，噩夢纏繞至今。「嗰時離家出走，冇朋友肯收留，要住露宿者之家，嗰度環境好差，自己好想有個竇，有宿友話同人假結婚可以賺到一萬蚊，夠我租房有餘」阿明說。<br>該名宿友原來是假結婚集團的中介人，阿明為早日實現「有個竇」的願望，便答應他。沒多久，該中介人帶他到婚姻登記處，一名不到20歲的內地女子和父母站在一旁等候，雙方「認識」了一會，便入內註冊。「簽完紙後，個中間人玩失蹤，我一毫都收唔到，後來先知佢俾人拉咗去坐監，連集團主腦都好似出事，自己先識驚」。</p><p>另有真愛不敢求婚</p><p>阿明怕入境處追查到自己，想盡快離婚，卻連一萬幾千的律師費也無法支付，申請法援又怕被人揭發是假結婚，結果搞到精神崩潰。「最驚入境處啲人走去父母屋企問話，佢哋根本唔知我同人假結婚！自己成日亂諗嘢，好怕坐監，總之好大壓力，啲朋友話我黐咗線，帶我去睇醫生，食完啲藥變到懵懵哋，剩係識瞓覺」。後來他認識了一名單親媽媽，在她鼓勵下找到一份清潔工作，還儲夠錢租了這間套房。他承認自己已愛上對方，但礙於自己「已婚」，一直不敢求婚，擔心拖下去這段戀愛亦保不住。<br>沒想到，早前一個中午，一名私家偵探找上阿明，告訴他內地的「老婆」正在找他。「佢帶我去見一個女人，原來佢係『老婆』喺香港嘅阿姨，佢話花咗兩萬蚊請私家偵探搵我」。該名阿姨要求阿明跟她一起返回內地和「老婆」見面夾口供，再到公安局辦理單程證。<br>「佢嚇我話洗濕咗個頭，如果唔搞埋啲手尾，啲官問起話上嚟，大家都要坐監」阿明惟有就範。「之後佢寫低資料要我背，好似老婆住喺邊，佢父母叫乜名等，話隨時有人打電話問話，搞到我精神好緊張。我唔知仲要捱幾耐！」<br>《蘋果》記者</p></body></html>