<html><header><meta charset="utf-8"><title>趣趣地：英警方夠料鋤泰利</title></header><body><h1>趣趣地：英警方夠料鋤泰利</h1><p>球場種族歧視呢期成為焦點，對泰利嚟講自然唔係好事。就泰利喺上個月車路士對昆士柏流浪辱罵安頓費迪南單嘢，據英傳媒講，英國警方已經搜集到足夠證據，準備提出起訴。警方已經向6位車路士球員問過話，仲將所有資料提交畀檢察官，據講警方嘅意向係要起訴泰利，不過最後要由檢察官做最後決定。</p></body></html>