<html><header><meta charset="utf-8"><title>蘋果開倉：旗艦馬拉加要捧 - 筋肉人</title></header><body><h1>蘋果開倉：旗艦馬拉加要捧 - 筋肉人</h1><p>收到政府派嘅6,000蚊後身痕，於是將套影音器材升級。日圓係咁升，AV產品亦水漲船高，要玩得精明不妨考慮玩二手。老實講，升級前我套AV擴音機連hdmi都冇，幾年前二手800蚊買入；前日居然可以同價賣出，免費玩咗咁耐真係抵到爛。新歡係一部年幾前出嘅AV旗艦機，除咗唔支援3D之外，基本嘢全齊；最正係部機當年賣30幾萬日圓，家用財爺封利是，再補多少少就搞掂。可以大膽咁話，玩一排再放出去，蝕極有限。<br>其實球員同器材差唔多，王牌等於旗艦，過咗氣都有一定貨仔。馬拉加最多呢類王牌，作客桑坦德小讓平/半，去「馬」。<br>文：筋肉人<br><br>星期一4<br>桑坦德vs馬拉加<br>心水：馬拉加（上）<br>心得：馬拉加最多旗艦</p></body></html>