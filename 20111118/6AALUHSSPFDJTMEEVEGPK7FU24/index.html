<html><header><meta charset="utf-8"><title>蘋果開倉：紅鑽out晒無謂憧憬 - 蘋果波神</title></header><body><h1>蘋果開倉：紅鑽out晒無謂憧憬 - 蘋果波神</h1><p>小弟絕非潮人，但不去接觸新事物，準會落後，被不斷掩至的洶湧巨浪冲走；舊手機4仔被狂㩒好快老化，有得tradein攞番3千幾蚊換部新嘅4S，都不致太浪費。閒來玩吓Siri，闊別十年又並肩作戰的同事何西目睹，認為對住部機器講嘢係病態；但不用撥鍵，只要發聲準確，已可致電對方，實是好玩。當然系統未太成熟，有時要試多幾次先得，但總有一天，可能部5仔連廣東話都識聽，到時睇吓何西兄會唔會換番部玩吓。<br>賭波也要向前看，無謂只記掛往昔美好，曾幾何時係巨型班的紅鑽，今季踢到不知所謂，是否降班未知數，但要讓得起朝氣勃勃嘅仙台，難矣。<br>文：蘋果波神<br><br>星期六5<br>浦和紅鑽vs仙台維加泰<br>心水：仙台維加泰（下）<br>心得：無謂憧憬昔日美好</p></body></html>