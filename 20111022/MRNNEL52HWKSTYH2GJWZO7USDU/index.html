<html><header><meta charset="utf-8"><title>馮仁昭四圍超：法證穿崩Photohunt - 馮仁昭</title></header><body><h1>馮仁昭四圍超：法證穿崩Photohunt - 馮仁昭</h1><p>無綫劇集《法證先鋒III》唔單止有肉睇，仲有遊戲玩㖭。大前晚34D嘅陳茵媺嗰場露bra戲搞到男士們流晒鼻血，前晚播嗰場死人戲仲可以畀大家一齊玩photohunt，搵出十個不同之處。</p><p>屍體被移動</p><p>嗰場戲講蔣家旻演嘅wet妹Apple濫藥後，喺酒店房嘅床上死咗，身體冚住被，一對雪白纖幼小腿同左手露出被外，演鑑證人員嘅黎耀祥就企喺床邊調查死因。話明死人梗係唔會郁，要出動埋法證，更加唔可以亂郁現場所有證據喇，尤其係屍體，但唔知點解，鏡頭一轉，屍體突然移動咗，蔣家旻對腳變咗有被冚住，又突然口吐白沫，床上仲有好多嘢俾人郁過，認真離奇。</p></body></html>