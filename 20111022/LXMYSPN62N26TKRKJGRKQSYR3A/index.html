<html><header><meta charset="utf-8"><title>Q版名車　BB也Racing</title></header><body><h1>Q版名車　BB也Racing</h1><p>身邊朋友不時大談兒女經，身為父母都將最好嘅畀晒佢哋，連買車都要預埋佢，一歲人仔就可以揸波子寶馬Audi，榮升車主！揀得畀BB揸的車當然經過精心打造，用料靚齊Options，仲要坐得舒服！<br><br>記者：趙慧敏<br>攝影：劉永發<br>Model：劉倬僖、阮子柔</p><p>玩具車似真車</p><p>在各種名貴汽車精品中，兒童玩具車絕對最受歡迎，因為是各大名車品牌的原廠產物，質素當然不可與一般山寨貨相比，每款設計都充滿品牌自家特色，BB揸上手都有型過人，令人一眼就望到他或她與別不同的身份。</p><p>Audi腳動Quattro$980</p><p>呢款銀色AudiMiniQuattro與R8似到十足，保留跑車的流線型車身，車頭盾形鬼面罩特徵當然唔少得，雖只用膠料，但一樣有閃爆效果，成為全車焦點所在。不過雖則名為AudiMiniQuattro，但全部由人手操作，要揸得平平穩穩，靠晒你個金叵羅對腳仔喇！</p><p>Porsche環保電車<br>CayenneTurboElectricCar$3,246</p><p>唔想BB對腳辛苦，揸電車高級啲，將CayenneTurbo招牌放上玩具車，襯埋老竇部Cayenne就最啱！電車手工精細，車尾四出式排氣喉、車匙位及三幅式軚環都有Porsche標誌，BB揸出嚟完全能凸顯身份。</p><p>CarElectricDrive356$3,866</p><p>玩具車都抄足波子經典古董車356，都算夠矜貴，最難得係線條都跟到足，又不失精緻外形，Cute到爆！電動按鍵設於右手門邊，㩒個掣就識郁，雖然波子以高性能車掛帥，不過話明係Q版，當然唔會講究動力，細路哥慢慢揸遊車河一樣樂趣無窮。</p><p>BMW型二代<br>BabyRacerII$950</p><p>玩具車都有第二代？可想而知寶馬做玩具車一樣認真。既然為新一代注入新元素，迷你腎形鬼面罩同四盞頭燈都同原裝有九成似，仲玩埋撞色效果，小朋友見到點忍得住唔撲埋去！</p><p>JuniorBike$1,070</p><p>寶馬除私家車款，電單車都有唔少捧場客，呢款以BMWR1100GS為藍本的迷你版，於輔助轆協助下，三歲起可以自己揸，車重只有4.5kg，帶出街亦夠方便。</p><p>BMWKidsbike$3,100</p><p>呢款單車適合年紀稍大嘅小朋友，座位以纖維製造，坐得耐都唔覺辛苦。</p><p>查詢：</p><p>Audi（23802233）<br>Porsche（29262911）<br>BMW（31299000）</p></body></html>