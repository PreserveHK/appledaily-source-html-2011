<html><header><meta charset="utf-8"><title>李家鼎：佢係咪黐X咗線</title></header><body><h1>李家鼎：佢係咪黐X咗線</h1><p>李家鼎近日對兒子李泳豪與楊思琦分手一事相當勞氣，他昨日接受電話訪問，談到楊思琦力數施明及李泳漢，又斥李泳漢曾打豪仔，不工作又要豪仔交卡數等，李家鼎生氣地說：「兩兄弟嗌交打交梗有，呢啲唔係藉口。做唔做嘢關佢乜事？呢啲係佢屋企人嘅事，同佢兩個人拍拖有乜關係？」他謂豪仔養父母沒有罪。</p><p>豪仔賽車遭取消</p><p>思琦不滿被施明指白食白住，李家鼎說：「我離咗婚唔係一齊住，答唔到你，其實夾唔嚟兩個人可以搬出去住啫。」思琦謂想豪仔死心才說謊指自己懷孕，李家鼎說：「當日記者問佢又唔答，答唔係咪得囉，家佢講多錯多，好心佢啦，男女分手唔係問題，搞咁多嘢做乜？」李家鼎痛心兒子受情傷，並說：「仲要再畀人捅一刀，攞執鹽落去，咁咪死得囉。」他透露本來豪仔在月中要到上海飄移賽車，但車隊老闆見他現況決定取消，李家鼎說：「揸揸吓唔知諗乜嘢炒車咁就大鑊。」<br>李家鼎昨日也有接受有線電視電話訪問，他再談及思琦控訴李家人，氣得以粗口怒斥：「佢係咪黐X咗線，不嬲當佢女咁。」他謂思琦與豪仔說分手之時，他不在場，又激動說：「如果我見到佢講分手就天打雷劈，PK死。」採訪：林妃
</p></body></html>