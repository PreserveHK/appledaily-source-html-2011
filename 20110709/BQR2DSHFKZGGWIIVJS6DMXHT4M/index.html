<html><header><meta charset="utf-8"><title>Plasma失控　iPhone揸旗</title></header><body><h1>Plasma失控　iPhone揸旗</h1><p>iPhone入侵影音界？非也，原來係Panasonic專為旗下電視推出iPhoneApp，可以將iPhone變身遙控器，全面控制電視操作，而首部支援嘅就係最新旗艦級3DPlasmaVT30系列，除咗享用3D高畫質外，仲可以下載Apps玩㖭！<br><br>記者：許福合<br>攝影：楊錦文</p><p>裝App變遙控</p><p>今次新推出嘅係PanasonicVIERAVT30系列3DiDTVPlasma，有50及65吋可供選擇，作為旗艦機種，功能多多，除咗用跟機嘅遙控之外，仲首次推出iPhone《VIERARemote》App，可以免費從AppStore下載，能對應即將推出Panasonic高階電視型號，一般轉台、調校音量外，連Menu、上網甚至3D/2D轉換都可使用，大部份功能都包括在內。優點係使用Wi-Fi連線，所以即使電視被擋住都可操作，不過在使用前，先要確保電視已經連接上網。</p><p>1,200pps全高清</p><p>Plasma在電影感方面，觀感一向較有優勢，而VT30除咗擁有最高500萬：1動態對比度外，仲有高達1,200pps全高清解像度，在高動態畫面時仍然能保持細緻，大大減少殘影。另外，使用NeoPlasma屏幕黑位表現亦再進一步，畫面更有層次，有極強電影感！最近各品牌電視都加入網絡功能，《VIERAConnect》就具備Skype、YouTube及facebook等功能，而Market內更有多種Apps可下載，暫時所見大部份都屬於免費，而安裝過程亦好簡單，過程會全自動，試過幾款遊戲，玩起來真係好有iPhone風味。</p><p>試睇試用</p><p>Profile</p><p>型號：PanasonicTH-P50VT30H<br>尺寸：50吋（TH-P50VT30H65吋）<br>動態對比度：5,000,000：1<br>解像度：1,920×1,080<br>功能：預校錄影、全高清3D影像、USB硬碟、SD卡、THX認證<br>查詢：Panasonic（28330955）</p></body></html>