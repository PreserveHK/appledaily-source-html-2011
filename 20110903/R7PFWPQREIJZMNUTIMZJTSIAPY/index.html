<html><header><meta charset="utf-8"><title>首次業主踢走港鐵轟管理判上判　工程貴幾倍</title></header><body><h1>首次業主踢走港鐵<br>轟管理判上判　工程貴幾倍</h1><p>【本報訊】港鐵旗下物業屯門海翠花園業主，力數港鐵將屋苑管理「判上判」；維修保養工程投標黑箱作業，只外判予幾間「指定」承辦商，令工程費較市價貴最少幾倍。業主立案法團前晚召開業主大會，最終在逾半業權人支持下踢走港鐵，成為首個成功撤換港鐵管理公司的屋苑。<br>記者：譚靜雯、盧文烈</p><p>入伙22年的屯門海翠花園共6座，座落輕鐵屯門碼頭總站上蓋，屬港鐵旗下物業。海翠花園業主立案法團主席盧偉強批評，自屋苑入伙以來，港鐵授權一間名為「海翠花園物業管理有限公司」為公契經理人，並將管理合約再外判予「富城物業管理有限公司」，但從無真正為業主解困，「咁做根本就係架床叠屋，行政、資源、人手都重叠，浪費晒資源」。最令小業主不滿的，是港鐵從來沒有派職員駐場，令部份工程一拖再拖，「次次都要靠富城做中間人，做乜嘢工程都要拖成兩三個月，等佢哋覆咗先開到工」。</p><p>工程投標涉黑箱作業</p><p>法團委員夏旭昇也指控，屋苑維修保養工程投標黑箱作業，「次次都係畀嗰幾間承建商做，報價條數一定貴過市價幾倍」。他舉例，去年底屋苑為一條天橋維修，物管報價高達26萬元，但法團重新招標，工程費只需約萬多元，「真係嚇死人，點解可以相差咁遠，我諗以前肯定嘥咗好多錢，搞到屋苑嘅基金永遠都存唔到錢」。法團在去年7月換屆後，監督物管公司的工程招標，令工程成本大減70%，屋苑累積盈餘由09約548萬元，增至現時約672萬元。<br>小業主6月時曾召開居民大會，希望踢走港鐵，當日有300個業主出席支持，但未能成功撤換港鐵，小業主遂再接再厲，業主立案法團前晚召開大會，會議至接近凌晨才結束，最終在50.4%業權支持下，通過撤換港鐵的管理公司。</p><p>德福業權港鐵佔多數</p><p>發展商過往透過手持商場、公用地方以操控法團的情況屢見不鮮。港鐵住宅業主權益聯會主席林悅表示，當中以港鐵沿線屋苑最離譜，因為港鐵將車站的龐大業權份數也計算在上蓋物業項目內，即使小業主全民總動員，也未必夠票成立法團。以九龍灣德福花園為例，雖然有近5,000伙，但只佔整個屋苑的25%業權，因為有51%業權是九龍灣車站，其餘24%則是商場、停車場及公用地方，全部也是港鐵擁有。<br>今次成功起義的海翠花園，由於港鐵只佔屋苑的18%業權，在小業主齊心協力下終成功擊退港鐵。</p></body></html>