<html><header><meta charset="utf-8"><title>放蛇直擊義工大晒唔怕查牌</title></header><body><h1>放蛇直擊<br>義工大晒唔怕查牌</h1><p>扮義工做小販，總要幾分演技。霞姐向「放蛇」記者教路，如遇上食環署人員或市民查問時如何見招拆招，首要是「千祈唔好揹袋擺錢上身」，顧客購物的錢須全部投入寫有「香港貓咪俱樂部」的錢箱後再找續。</p><p>檔主隨時開善款箱</p><p>霞姐吩咐記者開檔時必須掛上橫額，並將錢箱放當眼處，若市民有疑問，回答是協助流浪貓狗及為貓狗絕育，並遞上宣傳單張，順道推介半價貓狗絕育服務。若被再三追問怎辦？霞姐即傳授一招「義工大晒」：「你話做義工啫，詳細可打呢個（指宣傳單張上）電話或上網查」，又補充說：「打畀我得喇！」記者問食環署人員可會查問，霞姐早有準備，拿出食環署批出的牌照文件說：「畀佢睇就得喇！」<br>霞姐又教記者「擴張業務」：「唔好向高，擺開啲唔緊要，你係義工，冇人拉你嘅。」她又提醒：「賣乜都得，最緊要唔係賣翻版。」她又說臨近年尾生意特別好，她坐鎮的屯門市廣場對開檔位每月利潤便達萬多元。<br>記者所見，各義賣檔如雜貨攤，環保袋、雨傘、電話套，甚至應節中秋燈籠都有，但貨品全部沒印團體名稱或標誌。不少租戶擺檔期間隨時開錢箱拿錢。根據食環署批文最遲晚上8時收檔，但部份檔位至10時才收檔。<br>記者曾以顧客身份跟其中一名檔主講價，他回應：「賺好少㗎！」記者說「唔使交租喎！」他反應極大說：「唔使交租？都唔知幾貴呀！」另一檔的青年被追問是否義賣、收益是否全歸貓咪俱樂部、貨物由貓咪俱樂部提供時，一律說「是」，記者問他是否義工，他說「一半一半」，追問下他又說：「係貓咪俱樂部『請』我做義工。」<br>《蘋果》記者</p></body></html>