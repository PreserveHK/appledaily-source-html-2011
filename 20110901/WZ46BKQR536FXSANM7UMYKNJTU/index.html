<html><header><meta charset="utf-8"><title>馮仁昭四圍超：不屑Carol搶男友DaDa：睇過晒咪畀人囉 - 馮仁昭</title></header><body><h1>馮仁昭四圍超：不屑Carol搶男友<br>DaDa：睇過晒咪畀人囉 - 馮仁昭</h1><p>之前暑假模進行寫真大戰，今日暑假正式結束，陳靜（DaDa）噚日同公司嘅一班模姊妹包括鄧伊玲（Elaine）同鍾采羲（Iris）等人，喺中環為寫真集舉行祝捷會，DaDa話要約埋成班女仔一齊食餐勁慶祝，DaDa話：「之前為咗影相，我哋要戒食，家好想食自助餐。」</p><p>「冇意欲再睇」</p><p>之前DaDa嘅舊愛王宗堯被目睹同「浸大咪神」楊梓瑤（Carol）拍拖行超市，傳出Carol撬走DaDa舊愛，DaDa講到呢件事，暗示自己冇俾人搶仔，係自己唔要啫，佢話：「嗰個已經係一個歷史，係咸豐年嘅事，好似一本書，已經睇過喇，冇意欲再睇，咪畀人睇囉！」<br>不過又有傳王宗堯想翻撻DaDa，不過DaDa斷言拒絕：「唔會喇！呢本書冇嘢睇喇，唔會再睇。」早前DaDa同王宗堯合作拍戲，DaDa話已經冇留意佢，真係有對手戲先有機會見到，佢仲話對方嘅戀情已經唔關自己事喎。</p></body></html>