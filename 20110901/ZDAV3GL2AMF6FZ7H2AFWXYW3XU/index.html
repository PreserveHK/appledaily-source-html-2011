<html><header><meta charset="utf-8"><title>擇橙秘笈同一號碼酸甜有異</title></header><body><h1>擇橙秘笈<br>同一號碼酸甜有異</h1><p>相同號碼的水果代表同一品種、同一產地，旺角一間水果店老闆娘區太說，近來確是越來越多顧客靠認號碼買水果，「最好賣係3107同4012，啲客食過呢個冧巴，覺得甜又返嚟買！」但區太直言顧客對號碼一知半解：「根本就唔知個冧巴係乜」。區太說，一年來貨兩、三造，就算同一冧巴的橙，每造的甜度亦有不同，「不過啲人食慣咗有信心啲」。</p><p>9至10月靚橙上市</p><p>有果欄批發商負責人教路，就算不看號碼，亦可用傳統方法揀橙。簡單來說，橙有分「新橙」和「舊橙」，分別在於舊橙的底部有俗稱「肚臍」的「石榴篤」而新橙沒有，通常新橙皮薄多汁，但較酸；舊橙則皮厚，但較甜，是否多汁就要看是否墜手。他解釋，食橙亦要講日子，一般橙要放上幾個月才甜，而每年7至8月屬「青黃不接」之時，舊橙賣光，新橙未放夠時間，故較酸；踏入9月至10月才是真正靚橙上市之時。<br>《蘋果》記者</p></body></html>