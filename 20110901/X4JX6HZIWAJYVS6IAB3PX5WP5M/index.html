<html><header><meta charset="utf-8"><title>街霸網上打　高清春麗無格仔</title></header><body><h1>街霸網上打　高清春麗無格仔</h1><p>《街霸》由87年至今，一直陪住唔少機迷成長，堪稱男人嘅街機浪漫。舊作《SF33rdStrike》玩足十年，回歸家用版特設網上對戰、加入唔同玩法及收集元素等，人物背景亦經過平滑化處理，正所謂埋嚟打埋嚟睇，高清春麗無格仔！<br><br>記者：韓繼聰　<br>攝影：陳盛臣</p><p>濾鏡重現曲線美</p><p>今次《SF3.3》嚟到PS3同XB360上，畫質當然有所提升，一開波揀選最心愛嘅春麗，順滑化濾鏡令女神線條滑溜、曲線再現，完全告別「起格」狗牙，叻過《拳皇》多多聲！廠商仲好細心地照顧老玩家，讓你可揀選原汁原味「低清版」，仲有街機膽芒先有嘅Scanline濾鏡，連音效都調到原版一樣，絕對充滿懷舊街機風味，俾你緬懷一下從前嘅街霸歲月。<br>自問未夠料上網同人打，咪自閉練吓功先囉！《SF3.3》新加入ValutPoints系統，透過Trial、Challenge、Training、對戰等模式，可取得不同數量嘅ValutPoints，儲夠分就可以換吓角色插畫、背景、音樂、動畫等等，等你練功都無咁悶。</p><p>識Blocking不再怕黑影</p><p>警方隱身成黑身人，偏偏待黑影物體如驚弓之鳥，若然唔想再出現被相機「卡」住嘅窘境，就真係要打多啲《街霸》喇！事關《SF33rdStrikeOnlineEdition》（下簡SF3.3），採用咗GGPO強化連線技術，大幅減低連線LagTime，以免月費嘅PSN網絡實試，跟日本仔越洋對打，連線品質仍算合格以上，相信收錢嘅XB360表現會更好。<br>屬系統精髓嘅Blocking，需要極準確嘅時間性，去擋下敵方一招一式，而GGPO技術嘅高質連線絕對Fit晒，Block唔到都無得賴！新加入錄影功能，可將對戰過程Upload上YouTube，公開自己KO對手嘅英姿，當然你俾人「炒Prefect」瘀態亦有機會公諸於世！</p><p>《SF33rdStrikeOnlineEdition》</p><p>類型：格鬥對戰<br><br>人數：1-2人（支援連線）<br><br>平台：PS3/XB360<br><br>售價：$117/1,200MSPoints<br><br>開發：CAPCOM</p></body></html>