<html><header><meta charset="utf-8"><title>大埔越逛越有機　黃鱔血滴飯真鮮味</title></header><body><h1>大埔越逛越有機　黃鱔血滴飯真鮮味</h1><p>每天翻開報紙都心驚，時不時有假蛋、毒魚出現，科技進步，口福卻倒退。計我話反璞歸真，吃有機食材最實際又健康，今次借吳師傅雪亮的眼睛，帶大家到大埔街市覓有機食材，來個「真的假不了」，野生水魚滋陰功效更佳，「機」爆！<br><br>記者：徐務研<br>攝影：黃子偉<br>Model：Alia@PureModels<br>示範：紅廚主廚吳文皓</p><p>有機食材　越醜越有益</p><p>要買有機食材，好多人都會諗某某大型超市，原來要買有機食材，紅廚主廚吳文皓師傅二話不說，推薦大埔街市。「因為嗰度啲有機食材夠新鮮，貨源流得快，而且大埔多水上人住，佢哋提供嘅有機海鮮又比其他地區多。」難怪吳師傅差唔多每日都由深水埗跨區去大埔街市買餸，以炮製最新鮮嘅菜式！<br>很多人買餸會以貌取「材」，但吳師傅話，有機菜一定越醜越好，皆因農作物沒下化學物、農藥，沿用自然方法種植，如人手除蟲、溫室及防蟲欄等，少不了有蟲蛀，加上沒有化肥的幫助，生長自然沒那麼茂盛。雖然有機菜很醜，但由於其生長時間較無機菜長，有足夠時間儲存更多糖份，故入口較甜。此外，市面上的肉類海產都加了生長激素，令其更快長大，肥肥白白，大人食得多無益，小朋友吃了的話，更可能會引起早熟的情況，都咪話唔驚！說了這麼多，一於望望大埔街市有哪些特色食材！</p><p>有機食材</p><p>黃鱔焗飯</p><p>這不是普通的黃鱔焗飯，更加入了新鮮的黃鱔血，可提氣補血，好吃又有益，適合體虛的人食用！</p><p>材料</p><p>黃鱔3條、米（已淘洗）4碗、水適量<br><br>醃料：薑汁/紹酒各1湯匙、豉油/糖各1茶匙</p><p>做法</p><p>1.將米、水加入飯煲中。<br><br>2.煲滾水，下黃鱔略灼，以去除鱔身的潺，剪去頭，並將鱔血加入飯煲中。<br><br>3.用剪刀剪開黃鱔肚，去內臟後斬件，下薑汁、紹酒、豉油、糖拌勻後略醃。<br><br>4.待飯收至九成水後，下鱔件，待飯熟即成。</p><p>貼士</p><p>鱔一定要生灼，才可擠出鱔血，灼時可用深一點的器皿，以防其掙扎。</p><p>燒豬仔骨伴蒜茸雜菜</p><p>這個豬仔骨極其易做，用上Juicy的有機豬仔骨，再吃幾口有機蔬菜，清清味蕾極清新！</p><p>材料</p><p>蒜頭6粒、豬仔骨1千克、青瓜1條、生菜/西蘭花各1棵、水適量<br><br>醃料：黑胡椒碎1/2茶匙、香草/雞粉各1/4茶匙、生粉/生抽各2茶匙</p><p>做法</p><p>1.將蒜頭拍成蒜茸，備用。<br><br>2.豬仔骨加入黑胡椒碎、香草、雞粉、生粉、生抽略醃，抹勻後用錫紙包好，放入預熱至190℃焗爐焗1小時。<br><br>3.青瓜開半去核，切薄片；生菜撕成塊，西蘭花去葉切件，備用。<br><br>4.取出豬仔骨，打開錫紙，取汁留用，豬仔骨上碟。<br><br>5.大火燒熱鑊，下豬仔骨汁，下西蘭花，加水後冚蓋，焗2分鐘至軟身，加青瓜焗1分鐘，加生菜略炒，上碟伴豬仔骨即成。</p><p>貼士</p><p>錫紙要包兩層，豬仔骨便不易焗乾。</p><p>荷塘芥蘭炒雞球</p><p>芥蘭吃得多，荷塘芥蘭真的未試過，其莖切片非常爽口，而且味道清甜，加上嫩滑有機雞肉，家常菜立即升呢！</p><p>材料</p><p>雞髀3隻、荷塘芥蘭1棵、生粉水適量、糖/薑汁/紹酒各1茶匙<br><br>醃料：豉油/豆粉/糖各1茶匙</p><p>做法</p><p>1.雞髀斬件，下醃料略醃；荷塘芥蘭去葉、切薄片。<br><br>2.煲滾水，下荷塘芥蘭汆水，滾起後撈起備用。<br><br>3.燒熱鑊下油，雞件連醃料下鑊，炒至轉色，加蓋，見有蒸氣冒出後，轉細火焗5分鐘。<br><br>4.繼續下紹酒、薑汁、糖、芥蘭，略兜勻，下生粉水煮至略稠身即可上碟。</p><p>貼士</p><p>芥蘭配薑汁、酒、糖是不二法門，因芥蘭本身帶少許澀，糖可以減低其澀味，薑汁及酒又有效帶出芥蘭的味道。</p></body></html>