<html><header><meta charset="utf-8"><title>求驗客手記：皇馬中國之旅有C朗 - 求驗客</title></header><body><h1>求驗客手記：皇馬中國之旅有C朗 - 求驗客</h1><p>皇家馬德里決定喺今夏去到中國，對於亞洲區嘅皇馬球迷肯定係喜事，而代表皇馬到中國簽約嘅事務部主任布達堅奴亦幾可肯定，隊中頂級球星基斯坦奴朗拿度（C朗）同卡斯拿斯等都會隨行。<br>03同05年擁有施丹、朗拿度同魯爾等人嘅皇馬前嚟中國，刮起咗一陣「銀河艦隊」熱，而事隔數年再到中國，今次就由名帥摩連奴領軍，仲有C朗壓陣，相信吸引力亦唔會差得去邊。布達堅奴講，只有部份參加美洲國家盃嘅球員應該唔會隨隊外，當中卡卡因為冇入選最新巴西國家隊，所以如果佢唔轉會，都會嚟中國，到時球迷真係有眼福。</p><p>皇馬季前計劃</p><p>7月11至24日：到洛杉磯集訓<br>7月20日：約戰墨西哥瓜達拉哈拉<br>7月21至25日：另外兩場熱身賽<br>7月27日：友賽哈化柏林<br>8月3日：中國行友賽廣州恒大<br>8月6或7日：中國行友賽天津泰達<br>8月14及17日：西班牙超級盃對巴塞隆拿</p></body></html>