<html><header><meta charset="utf-8"><title>趣趣地：艾利蘭海上求婚成功</title></header><body><h1>趣趣地：艾利蘭海上求婚成功</h1><p>英超收「咧」，好多球隊嘅球員都開始放假，維拉中場艾利蘭（左）就趁機同女友積西嘉（右）到美國加州度假時，租咗架遊艇出海，仲進行求婚大計；艾利蘭揸住隻25,000鎊（約32萬港元）嘅鑽戒，跪喺積西嘉面前，女方講完「Ohmygod」後就sayyes，成個過程仲用攝影機拍下放上英國報章，艾利蘭會唔會特登賣料畀報紙，幫補吓鑽戒錢？</p></body></html>