<html><header><meta charset="utf-8"><title>康仔床戰哈囉喂女王　綺夢勾魂</title></header><body><h1>康仔床戰哈囉喂女王　綺夢勾魂</h1><p>現年44歲的蘇永康今年憑hit爆歌《那誰》鹹魚翻生，上月更在紅館開個唱，近日他更享盡艷福，早前為新歌《怎夠喉》拍MV，獲導演恩賜安排火辣的哈囉喂女王蔡恩真（EJ）大演對手戲，蘇康更獲EJ大送波餅兼摸胸肌，兩人又大演床戲，艷福無邊，難怪蘇康拍到笑淫淫。</p><p>蘇永康最近因為《那誰》帶挈而人氣再度急升，上月更在紅館舉行了叫好又叫座「給那誰的演唱會」，雖然忙個不停，但蘇康早前亦抽空為新歌《怎夠喉》拍攝MV，導演錢國偉更安排了一名曾演出「哈囉喂女王」的韓國整容女模兼歌手蔡恩真做女主角，EJ身材性感火辣，拍攝時更穿上白色比基尼與扮演宅男的蘇康大演親熱鏡頭。</p><p>滿足宅男性幻想</p><p>未知導演是否想測試蘇康的定力，拍攝時安排做宅男的蘇康與性感美女在夢中相會纏綿，早前為個唱苦練了一身肌肉的蘇康更大犧牲露點兼露腹肌，與EJ在床上拍親熱鏡頭時，甚少機會享艷福的蘇康即露出邪笑表情，加上又獲EJ送波餅及摸胸肌，即時滿足晒MV中宅男的幻想。</p><p>人生難得享艷福</p><p>享盡艷福的蘇康直言：「真係可以話係導演嘅恩賜，其實我98年第一次演唱會已經同韓模合作，當時尺度仲大膽，人生仲有幾多個十年吖，所以我都唔抗拒嘅。」至於是否擔心被女友Anita責備時，他即自爆：「今次真係唔知點死喇。」<br>撰文：林妃</p></body></html>