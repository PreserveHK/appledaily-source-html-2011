<html><header><meta charset="utf-8"><title>阿嬌食白果冇得怨</title></header><body><h1>阿嬌食白果冇得怨</h1><p>鍾欣桐（阿嬌）昨日在馬鞍山出席商場活動，前晚《勁歌》總選雖然悉心打扮出席，但結果阿嬌沒獎，空手而回，她說：「比以前兩年進步咗，有得參與已係好開始。」不過Twins去年有合唱歌但也未有得獎，阿嬌謂會再努力。至於好拍檔蔡卓妍（阿Sa）指阿嬌比自己在唱片較遲起步故才未有得獎，阿嬌似很認同說：「慢好多，而且冇乜宣傳。」她又否認因不滿賽果而黑面。</p><p>同鄭融唔熟</p><p>提到在頒獎禮上阿嬌被指未有和情敵鄭融交談，阿嬌說：「同佢唔熟，好似同陳柏宇唔熟都冇乜嘢講，同阿G.E.M.都係笑吓sayhi，唔係因為緋聞，只係無啦啦唔熟點講嘢。」稍後阿嬌生日，因其時將在內地拍劇，故會在工作中度過。<br>採訪：王連連<br>攝影：黃偉雄</p></body></html>