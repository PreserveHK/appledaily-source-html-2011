<html><header><meta charset="utf-8"><title>雀躍做馬主　冷淡講結婚城城冇諗過娶熊黛林</title></header><body><h1>雀躍做馬主　冷淡講結婚<br>城城冇諗過娶熊黛林</h1><p>郭富城一向熱愛馬匹，昨日以英國紳士造型入馬場任盃賽頒獎嘉賓，更透露3月成為馬主。城城興奮地表示與馬一樣有鍛煉鬥心，不過當記者追問他與女友熊黛林會否先訂婚後結婚，他即不假思索地表示：「冇諗過。」</p><p>郭富城昨日以英國時裝品牌Kent&amp;Curwen的品牌大使身份，現身沙田馬場為百周年紀念短途盃任頒獎嘉賓，其他出席名人包括利邦集團馮國經夫婦及女兒馮詠儀、時裝設計師譚燕玉、大家樂太子女陳浩寧、王守業夫人及黃寧艷等。</p><p>遭馬迷窒</p><p>城城一身西裝骨骨靚仔look到場，更到觀眾席與馬迷揮手，卻遇一名男馬迷出言「禮待」，大叫：「揮咩手，你夠我靚仔咩。」令城城有點尷尬說：「聽唔到，啲馬迷好興奮。」<br>城城一向熱愛馬匹，他昨日滔滔不絕大談馬經，他說：「自己想做馬主好耐，身邊多馬主朋友，上年抽中，今年有機會買馬，會3月買，應該9月可以出賽。」記者問他會否與女友一齊改馬名，他說：「個名未有idea。」<br>城城自言愛英國馬，記者問他會否於英國結婚，他說：「冇諗過，之前訂婚已澄清咗，不實報道唔回應。」<br>再問先訂婚後結婚，及年屆30歲的熊黛林有否催婚，城城都不假思索地說：「冇諗過。」之後城城大讚與馬一樣：「自己有鬥心，隨時都進入鍛煉狀態。」<br>採訪：JessicaNgan　攝影：DickyChan</p></body></html>