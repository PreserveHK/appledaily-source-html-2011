<html><header><meta charset="utf-8"><title>窩輪搏擊：玖紙明顯轉強　炒輪揀23547 - 俊樺</title></header><body><h1>窩輪搏擊：玖紙明顯轉強　炒輪揀23547 - 俊樺</h1><p>港股連升兩個禮拜，重越24000關，交投增加。<br>上周五收市後人行宣佈上調存款準備金率，繼續收緊銀根，做法同中央壓抑通脹嘅政策相符，時間上嘅選擇好正路，因為胡錦濤明日訪美，收緊銀根令人聯想加息，亦直接扯上人民幣滙價，大家分析收緊銀根嘅影響時，唔使過份放大效應，因為對中央嚟講，維持經濟增長同壓抑通脹同樣重要。<br>玖紙C輪23547：玖龍紙業（2689）收12.30元，升4%。股價喺上年10月由高位回落，跌落11元水平先至企穩，累積跌幅唔細，近排走勢明顯轉強，除咗跟個市升之外，炒通脹炒經濟復蘇都對玖紙有利，啱啱升破50日線，好快會上試12.90元，破位睇14元，可以諗吓隻C輪23547。<br>隻輪現價12.1仙，2011年6月29日到期，行使價12.60元，溢價12.3%，引伸波幅40.3%，槓桿率10.2倍（有效5.3倍），正股見14元，23547睇22.6仙，正股跌穿11.70元就沽咗隻輪。<br>俊樺</p></body></html>