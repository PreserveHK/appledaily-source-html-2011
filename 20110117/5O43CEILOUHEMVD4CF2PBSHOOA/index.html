<html><header><meta charset="utf-8"><title>AV物誌：iPod耳筒玩撞色</title></header><body><h1>AV物誌：iPod耳筒玩撞色</h1><p>玩開耳罩式Headphone，除咗型，仲要求有Studio嗰種高質素效果，相信好多人都會揀Monster！<br>但講到大眾化，其實Panasonic系列亦有大把選擇！下月率先喺日本發售嘅HX200，同樣採用耳罩式設計，但為保留年輕人口味，除咗以黑、白為主調，另添加螢光紅、藍和綠三隻勁Sharp嘅色系，戴住出街，搶爆鏡！同時，該系列還推出一款走高檔路線嘅HX300，顏色只玩黑、白、灰，音色較注重Bass表現，售價約$281。<br><br>記者：陳國輝<br><br>推出日期：2月15日<br>http://panasonic.co.jp/
</p></body></html>