<html><header><meta charset="utf-8"><title>與法拉赴新加坡宣傳君如高空惡搞機長搶咪</title></header><body><h1>與法拉赴新加坡宣傳<br>君如高空惡搞機長搶咪</h1><p>吳君如、曾志偉及陳法拉等人昨日坐飛機前往新加坡宣傳賀歲片《我愛HK開心萬歲》，旅途中君如和法拉更揸咪扮機長和空姐做廣播，但君如卻口不擇言大講「趴街」，兩人更因太長氣令機長出手搶回咪高峯。</p><p>邵氏出品的賀歲片《我愛HK開心萬歲》的一眾演員包括吳君如、曾志偉、陳法拉、高海寧和商天娥等，昨日由香港坐飛機前往新加坡宣傳，在機上更先舉行小型首映會，播出戲中花絮，一眾演員與乘客可以先睹為快。</p><p>揸咪亂噏趴街</p><p>其間機長邀請演員到機長室參觀，結果君如和法拉被揀中，兩人到機長室聽機師講解飛機操作降落外，君如更請纓上陣又中又英做廣播說：「家開始降落，我係呢班機嘅機長，當地氣溫100度，真係熱到趴街。」可能君如忘記機上還有其他乘客，越講越興奮。<br>訪問時君如表示是首次參觀機長室，她笑說：「我為安全起見所以冇叫高海寧入去咋，見機長唔講嘢咪我講。」而陳法拉表示扮空姐廣播很好玩，但她自爆說：「不過機長嫌我哋講太多，所以搶番個咪。」
</p><p>撐老公踩志偉</p><p>提到君如有兩部賀歲片包括《我》片以及她的另一半陳可辛的《神經俠侶》上映，君如擺明撐老公《神》片會贏，志偉笑言：「佢希望啫，大陸唔敢講，但香港我哋一定贏。」<br>另外，君如昨晨先到東涌出席慈善步行，問到是否對《神》片信心更大？她不諱言：「梗係，勁啲嘅，我係偏心o架，無論點一定好睇過舊年嘅《72家租客》，因為有我做。」採訪：楊潔雯、卓寶花<br>攝影：陳慧安</p></body></html>