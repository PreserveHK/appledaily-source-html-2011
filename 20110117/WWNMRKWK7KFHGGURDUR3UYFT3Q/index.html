<html><header><meta charset="utf-8"><title>南區爆冷贏初級組</title></header><body><h1>南區爆冷贏初級組</h1><p>噚日頭場嘅初級組銀牌決賽花花對南區，賽前普遍認為有姚學文、李思明同迪達等前甲組腳助陣嘅花花有好大機會喺大球場捧盃，點知由傑志助教鄭兆聰執教，主要由年輕球員所組成嘅南區（圖）爆冷以弱勝強，險勝2:1，而踢過南華同普高嘅哈成智更射入靚罰球。</p></body></html>