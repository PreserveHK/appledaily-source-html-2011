<html><header><meta charset="utf-8"><title>馮仁昭四圍超：周渝民幫吳建豪rap歌 - 馮仁昭</title></header><body><h1>馮仁昭四圍超：周渝民幫吳建豪rap歌 - 馮仁昭</h1><p>台灣男子組合F4近年各有各發展，吳建豪（右）近日出新碟，仔仔周渝民就出刀幫手。其中有首歌《DoIt》要搵個口齒清晰嘅mc嚟rap，吳建豪提議搵仔仔，係人都知仔仔向來被指口齒不清，點知佢一埋位，唔使一個鐘就錄起，而且效果好好。吳建豪話組F4之初，成日同仔仔去唱K，嗰陣已經發現仔仔係rap歌高手。</p></body></html>