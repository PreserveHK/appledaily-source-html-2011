<html><header><meta charset="utf-8"><title>松岡李那揚言剝晒攻城</title></header><body><h1>松岡李那揚言剝晒攻城</h1><p>日籍女模松岡李那（Linah）來港發展，自言不設性感底線的她，直指假如有得做女主角，全裸上陣亦冇問題；另邊廂，與潮牌Ground-Zero老闆朱柏弘（Philip）打得火熱的她，透露最愛打掃煮飯，更高呼自己是「超級好老婆」！</p><p>松岡李那去年挾日本妹身份空降香港，獲經理人王友良力谷歌影雙線發展，早前有份拍錢國偉執導的《戀夏戀夏戀戀下》，戲中不乏性感鏡頭，她直言沒有性感底線：「如果是當女主角全裸都冇問題，但如果不是女主角，大家會覺得我是為自我宣傳而不是為電影，當然還要看對手和劇本，假如是郭富城或者成龍，我會毫不考慮就答應，不過我都擔心男朋友會唔接受！」</p><p>學唱國語歌</p><p>被歸類為性感女模的她，坦言自己有八成工作都唔性感，不明白何來「性感女模」的稱號：「其實日本很多女孩子都會穿tanktop，可能因為我係日本人就label咗我性感，好似我下個月出嘅Single《SummerRomance》，都係走健康、可愛路線。」<br>自小愛唱歌的Linah，為圓出碟夢苦練國語兩星期：「每日都與國語老師練兩小時對話，外出工作時都不停聽demo練習，不過錄音的時候真的好辛苦，有時稍為咬字不清就要不停重錄，幸好每首歌都只是錄了三次便完成呢！」她最愛恭碩良及陳奕迅，更即場哼出《浮誇》的旋律：「我好享受在台上的感覺，最希望可以舉行亞洲巡迴演唱會，現在正努力學習廣東話，超想快點推出廣東歌。</p><p>自認好老婆</p><p>Linah來港發展的意外收穫，相信就是潮牌老闆男友Philip：「我嚟到香港先識佢，家拍拖半年，我唔知佢有乜吸引我，不過我係好好嘅女朋友，最鍾意執屋打掃同煮嘢食，我係超級好老婆！」但她強調自己現時專注工作，暫未有結婚打算。<br>採訪：盧妹<br>攝影：陳志嵐<br>場地：世貿中心潮牛館<br>服裝：Playboy
</p></body></html>