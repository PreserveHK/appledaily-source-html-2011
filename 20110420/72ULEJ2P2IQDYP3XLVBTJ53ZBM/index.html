<html><header><meta charset="utf-8"><title>張學友派米行善</title></header><body><h1>張學友派米行善</h1><p>張學友前晚演出完第五場個唱，休息兩日後才繼續演出，他前晚在紅館開記者會，透露早前他着好友以捐米代花籃，劉德華、陳慧琳、張栢芝和謝霆鋒等都有捐獻，現籌得7,000多公斤米，將透過聖雅各福群會捐給有需要者。</p><p>戥霆鋒開心</p><p>學友出場時被地上米袋絆倒，跌坐米袋上，他笑說：「做完騷腳軟呀。」他謂兩女兒日前有捧場，復活節假會再安排她們來看，他說：「細女見到條片，舒淇打我一巴都問點解，我話拍戲係咁，錫完又要打。」<br>提到金像影帝輸給霆鋒，學友說：「恭喜霆鋒，入到圍我當係雙冠軍。」他謂有看劉嘉玲封后的演出，讚她做得很好，會否戥拍檔湯唯不值？他說：「邊個攞都會戥冇份攞嘅人唔抵。」<br>採訪、攝影：何慧斯</p></body></html>