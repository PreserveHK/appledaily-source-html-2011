<html><header><meta charset="utf-8"><title>輕怡蔬果凍湯　透心味滿足</title></header><body><h1>輕怡蔬果凍湯　透心味滿足</h1><p>好肯定，夏天已經到咗，如果唔係無理由飲碗湯食餐飯，會搞到大汗叠細汗！不如等Max教你煮幾款酸甜清凉菜，等你可以喺陽光與海灘下，拎住杯Mocktail凍湯慢慢嘆，認真心曠神怡，嘴巴眼睛都凉浸浸！<br><br>記者：吳韻菁<br>攝影：譚盈傑<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1855613<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>MaxWu（資深烹飪導師）<br><br>著有《家常慳家菜》、《特色甜品Cook得起》等食譜，並有多年擔任廚具顧問的經驗，熟悉不同廚具的用法及特性。</p><p>煮題　春日甜酸清凉菜<br>有料到<br>豆漿　要100℃煮沸</p><p>自制鮮磨豆漿一定要先經100℃高溫煮沸，否則會出現中毒症狀，如頭痛。</p><p>西蘭花　花蕾小最好</p><p>源自意大利，屬十字花科植物，有抗癌和預防中風功效。宜選深綠色、花蕾小和花莖粗短的，花蕾變黃代表不夠新鮮。</p><p>青瓜　滋潤美顏</p><p>又名黃瓜，有利尿解毒之效，含豐富維他命C、氨基酸及黏多糖體等，具有滋潤美顏功效，生或熟吃均可！</p><p>番茄　未成熟含毒性</p><p>生吃可吸收到水溶性維他命C，加少許油煮熟就更易吸收維他命A、E。若未成熟時含龍葵鹼，進食後可出現頭痛等中毒症狀。</p><p>魚露　越南勝泰國</p><p>由海魚加鹽發酵蒸餾，再加糖、大蒜、辣椒及檸檬釀造，以泰國的產量最高，但以越南的品質最好，鹹鮮味香濃。</p><p>大菜　浸軟煮溶</p><p>又名洋菜，屬海藻類植物，具有凝固作用，必須先浸水待軟後，才放熱水中拌煮至溶，用來做布甸、果凍等，口感煙韌有彈性。</p><p>西班牙蔬果凍湯</p><p>夏天流汗多，要補充水份，但不想飲湯飲到大汗叠細汗，不如學做一個凍湯吧！連火也不用開，還可以支持低碳環保生活！</p><p>材料
</p><p>番茄（切粒）500克、小青瓜（切粒）55克、西芹（切粒）100克、甘笋（切粒）200克、清水1/2杯、特醇橄欖油少許、鹽適量、檸檬半個<br><br>調味料：鹽/胡椒碎各適量，喼汁2茶匙，香草碎1/2茶匙、檸檬（榨汁）半個</p><p>做法</p><p>1.番茄、小青瓜、西芹、甘笋放攪拌機內，加清水和調味料，以高速攪拌15至30秒。<br><br>2.杯邊用檸檬抹勻，再蘸上鹽。<br><br>3.將（1）倒入杯中，滴上特醇橄欖油，加上檸檬片作裝飾。</p><p>貼士</p><p>攪拌時不可攪拌太久，以免溫度上升影響味道。享用前放入雪櫃會更滋味。</p><p>杏仁豆腐</p><p>杏仁豆腐香滑，加上水果的清新，是迎接夏天來臨的最佳甜品！</p><p>材料
</p><p>杏仁糖漿3湯匙、鮮豆漿450毫升、大菜絲5克、雜果（隔水）400克</p><p>做法</p><p>1.大菜絲用清水浸10分鐘至軟身，備用。<br><br>2.鮮豆漿、杏仁糖漿放鍋中，以中火煮至微滾，加入大菜絲拌煮5分鐘。<br><br>3.以隔篩將杏仁鮮豆漿過濾一次，倒入膠盒中，攤凉後放雪櫃雪至凝固。<br><br>4.將凝固的杏仁豆腐切成小粒，拌入雜果即可。</p><p>貼士</p><p>與杏仁糖漿豆漿煮熱時，大菜必須完全溶解才發揮最好的凝固作用。</p><p>越式酸甜魚露泡豬手</p><p>豬手不一定做鹹食，夏天做個酸酸甜甜的越式豬手冷盤，清凉又好味！豬手煮完再浸冷水，口感爽滑，一啲都唔肥膩！</p><p>材料
</p><p>急凍切塊豬手8件、薑2片、紹興酒2湯匙<br><br>汁料：蒜頭（切片）6粒、紅辣椒乾（切碎）1隻、蘋果醋1杯、熱水2杯、砂糖1/2杯、魚露3湯匙</p><p>做法</p><p>1.砂糖、熱水混合後，放入蒜頭、紅辣椒、蘋果醋、魚露拌勻成豬手汁料，備用。<br><br>2.急凍豬手加清水浸過面，放入薑片及紹興酒，冚蓋以中火煮1小時，至豬手能以筷子插入的腍度。<br><br>3.取出豬手，以清水浸凍，瀝乾水份。<br><br>4.把豬手放入汁料中，包好保鮮紙，放雪櫃浸12小時即可。</p><p>貼士</p><p>豬手必須預先煮至腍身，再浸泡凍水，才會爽身。</p><p>芳香果蜜醋拌脆蔬</p><p>健康飲食，蔬菜一定唔少得，不如來一個果蜜醋拌脆蔬，凉快又清新！</p><p>材料
</p><p>甘笋（去皮切條）/小青瓜（切條）/西蘭花（摘成小朵）各100克、紅甜椒（切小塊）1個<br><br>汁料：蘋果醋/蜜糖各4湯匙、香草碎1茶匙、鹽/胡椒碎各適量</p><p>做法</p><p>1.將汁料放碗中拌勻備用。甘笋、西蘭花汆水2分鐘，盛起浸冷水1分鐘，瀝乾。<br><br>2.將甘笋、西蘭花、青瓜、紅甜椒和汁料拌勻，放雪櫃冷藏6小時即可。</p><p>貼士</p><p>使用過的汁料可重複用兩至三次，可視乎味道加添蘋果醋或蜜糖。</p></body></html>