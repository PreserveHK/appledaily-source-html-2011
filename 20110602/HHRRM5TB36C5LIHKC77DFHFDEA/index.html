<html><header><meta charset="utf-8"><title>收服花心男陳美詩認定孫耀威等嫁</title></header><body><h1>收服花心男<br>陳美詩認定孫耀威等嫁</h1><p>陳美詩（Macy）自從與孫耀威公開拍拖後，有不少人都覺得她收服了花心男，Macy隨即為男友辯護，只是大家對他的誤解。Macy視老孫為可長遠發展對象，結婚與否交由上天安排。</p><p>陳美詩早前在無綫劇集《洪武三十二》中，飾演愛恨分明的蒙古女子薩仁高娃，最初誤以為陳鍵鋒是殺父仇人，誰知最後發覺他竟是父親的恩人，相處後發覺愛上他，最後更主動追求，即使知道對方太監的身份都沒有放棄，結果感動了陳鍵鋒，成為了他身邊的女人。<br>Macy笑稱現實生活不敢主動示愛，所以演薩仁高娃起來感覺很新鮮。談到遇到心儀對象時，Macy笑說：「好多時鍾意只係一個感覺，但係你唔知呢個人係咪啱你，所以我會先喺朋友角度去了解同認識呢個人，跟住先去肯定呢個人係咪可以長時間喺埋一齊，如果唔係太危險喇！」</p><p>「好多嘢都好夾」</p><p>問Macy是否與孫耀威的寫照？她甜絲絲地說：「係o架，我哋係喺團契度識，都識咗好耐喇，初初都冇諗過呢個問題，不過慢慢了解咗，覺得好多嘢都好夾，跟住咪產生愛情。」<br>自從與孫耀威公開拍拖後，不少人覺得Macy收服了花心男，她隨即為男友辯護，只是大家對他的誤解，她說：「唔係完全係我改變佢，呢幾年佢開始成長，畀人感覺穩重咗，冇咁o靚仔，可能又公開咗感情，冇咁多緋聞發生。始終你唔承認一個，梗係會有好多人猜測，呢個又傳吓、嗰個又傳吓，變咗咪畀人覺得唔定性。」</p><p>緋聞當宣傳</p><p>提到男友之前的緋聞，Macy說：「以我所知有好多只係佢啲朋友，我冇主動問，大家都係呢個圈嘅人，邊啲真邊啲假心裏有數，我哋都唔會問對方以前嘅，嗰啲新聞大家都知，咪當係宣傳。」至於會否視男友為結婚對象？她說：「係可以發展嘅長遠對象，結婚呢個問題要等上天安排，佢又要喺台灣出碟，工作比較忙，所以家以工作為主。」<br>採訪：何慧斯<br>攝影：葉君海<br>髮型：SunnyYuofHairCulture<br>場地提供：CaderoGrillandOysterBar（海港城）</p></body></html>