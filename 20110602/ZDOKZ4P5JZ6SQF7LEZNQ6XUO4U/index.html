<html><header><meta charset="utf-8"><title>混血Hidy連環炮</title></header><body><h1>混血Hidy連環炮</h1><p>擁有四分一西班牙血統的新8模成員Hidy（余曉彤），去年夥拍其他成員出了一本寫真，跟着去唱歌跳舞大晒舞功，今年她又再玩新意，單拖推出個人寫真集。</p><p>精於運動兼有一身古銅膚色的Hidy，寫真集在天靈島取景，她深明不能靠32C身材做賣點，所以今次玩另類，Hidy說：「上年係八個人一齊出，今年係出個人寫真集，感覺好自己，有好多嘢可以大膽啲去玩，但今年有好多大胸模，我自己又鍾意運動元素，所以今年玩另類啲同激啲嘅嘢，激唔係話身材，係玩啲好激嘅嘢。」
</p><p>上山下海</p><p>究竟玩到有幾激？Hidy笑說：「成本寫真好七彩繽紛，當然唔少得有泳衣，但最激係玩命，上山下海、飛機大炮乜都玩，仲試走去坦克車嘅遺蹟，爬上支大炮度開炮，跟住又跳海潛落水底，搞到件泳衣都有啲甩甩哋，好彩我識得潛水，整番好先浮上水面。」<br>採訪：何慧斯<br>攝影：陳慧安<br>髮型：DanielChengofChinG<br>化妝：JohnathanY.offinebride<br>服裝：PeachJohn<br></p><p>Profile</p><p>余曉彤：Hidy<br>年齡：23歲<br>三圍：32C、24、35<br>身高：5呎7吋<br>體重：108磅<br>入行經過：新8模成員，曾拍益力多、黑人牙膏和麥當勞等電視廣告，近日有份參演電影《喜愛夜蒲》。<br>資料來源：《蘋果》資料室</p></body></html>