<html><header><meta charset="utf-8"><title>中環在線：新濠印年報唔慳荷包 - 李華華</title></header><body><h1>中環在線：新濠印年報唔慳荷包 - 李華華</h1><p>近排陸續收到唔少上市公司嘅年報，講真華華每次收到都覺得好心痛，因為可能又有棵樹壯烈犧牲。不過，見到唔少公司絞盡腦汁設計年報，又真係幾賞心悅目。好似小賭王何猷龍旗下嘅新濠（200）本年報，簡直係超豪版，原因係要慶祝創辦100周年。<br>據華華所知，本豪華版年報係百分百新濠自家設計，無論成本同製作時間都多過以往新濠嘅年報。不過，成本多幾多？華華問過新濠方面，佢哋淨係話「聽到股東正面回應，花時間同資源都係值得嘅！」咁有冇因為成本高咗，所以順便響應環保，印少啲呢又？冇！因為印幾多本年報，基本上係根據股東登記人數，唔會因為製作費貴，慳住荷包印少啲。</p></body></html>