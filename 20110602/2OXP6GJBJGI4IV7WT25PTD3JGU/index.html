<html><header><meta charset="utf-8"><title>BIGSPENDER：隱世廚神特首四叔返尋味</title></header><body><h1>BIGSPENDER：隱世廚神特首四叔返尋味</h1><p>港米芝蓮2星級食肆名人坊，捧場客包括特首曾蔭權、廣播處前處長張敏儀、恒地（012）主席李兆基等。<br>名人坊大廚鄭錦富為富豪、高官下廚近30年，有「隱世廚神」之稱。他說，年輕時經同鄉介紹，進入當時出名的銅鑼灣紅寶石酒樓，輾轉成為遠東交易所會所二廚，跟隨順德菜名廚梁棠習廚。當時光顧遠東交易所會所的大孖沙包括主席李福兆，恒生銀行（011）創辦人之一何添等。鄭錦富說，「李福兆曾要求做魚翅釀芽菜，我惟有搵最粗嘅芽菜，將雪硬咗嘅魚翅揳入煮淋嘅芽菜。」</p><p>曾在林伯私人會所做廚</p><p>81年至98年，鄭錦富在林百欣私人會所做廚，只招呼其家人及賓客，現時林伯兒子林建岳及孫林孝賢，皆為名人坊常客。鄭錦富說，「林伯無乜特別要求，淨係要新鮮、好味，可以經常畀到新意。」他記得，林伯最愛食魚，做林百欣家廚時，曾創出燕窩釀雞翼，「諗過用糯米釀，但好似嚡口，最後揀咗燕窩。」做法是官燕隔夜浸軟，用老雞、火腿、豬骨等上湯煨6至7小時，雞翼拆骨釀入燕窩，塗麥芽糖後以滾油炸。<br>燕窩釀雞翼每隻120元，其他菜式如蛋白釀蟹箝每隻240元，及花雕雞每隻380元，均需提早最少半天預訂。<br>記者：黃碧珊　攝影：梁鑑章
</p><p>葉澍堃最愛蒸馬友</p><p>經濟發展及勞工局前局長葉澍堃說：「試過名人坊覺得好食，都食咗兩、三年。」他最愛冬菜蒸馬友，「只用魚肚所以特別肥美，加上冬菜蒸，味道做得好。其他食肆多數煎馬友，好少蒸，佢哋夠特色。」葉澍堃又稱8、9月馬友當造，更加美味。<br>藝人呂良偉多年前是林伯私人會所坐上客，欣賞林太與藝人李香琴唱粵曲，有機會品嘗鄭錦富手藝，至今仍有捧場，「咁多年都保持水準，食得出係富哥親手煮，最鍾意食燕窩雞翼，外面脆但裏面唔乾。」</p><p>燕窩釀鳳翼</p><p>用每公斤值8000元的官燕，釀滿去骨新鮮雞翼，塗上麥芽糖風乾兩小時後炸熟，外脆內軟。林百欣三代均是捧場客。<br>每隻120元
</p><p>錦繡冬瓜盅</p><p>以7公斤冬瓜用上湯煨兩次，冬瓜完全吸收上湯味。<br>每位120元</p><p>富哥招牌炒飯</p><p>選用軟滑的新鮮黃蝦仔、色澤較黃的國內農場蛋，加上金華火腿及新鮮白飯齊炒。特首曾蔭權試過後，問朋友幾時再去食。<br>每窩240元</p><p>凉瓜青炒肚尖</p><p>豬肚只要最尖端部份，4隻豬肚才製成一碟。<br>每碟220元</p><p>家鄉蒸龍躉腩</p><p>龍躉腩肚配每斤約2000元的新會陳皮同蒸。<br>每客60元/2片</p><p>名人蛋紅棗茶</p><p>抽出蛋黃，將蛋白再注入蛋殼內煮熟，配以湘蓮、冰糖、圓肉及紅棗燉。四叔李兆基嚐後，要求其私人廚師找蓮子照辦煮碗製作。<br>每客40元</p></body></html>