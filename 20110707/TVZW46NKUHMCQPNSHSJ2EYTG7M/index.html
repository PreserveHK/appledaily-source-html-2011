<html><header><meta charset="utf-8"><title>Carrie鼓勵囝囝做童模</title></header><body><h1>Carrie鼓勵囝囝做童模</h1><p>女模趙嘉懿（Carrie）昨日繼續在會展為時裝節行騷，她的14個月大囝囝Marcus由婆婆帶來探班，小Marcus熱情精靈，Carrie說：「佢第一次嚟探班，之前本來有一次會同台行騷，不過佢出騷前瞓咗。」<br>小Marcus遺傳了父母的高䠷骨架，重達27磅，身形也比同齡小朋友大，問Carrie會否鼓勵囝囝做模特兒，她說：「有公司簽都可以畀佢玩吓，佢都有爹哋、媽咪上台嘅feel，好似之前老公請咗《全美超級模特兒新秀大賽》（America'sNextTopModel）導師BennyNinja教學，佢都睇到好着迷。」此外，Carrie將到北京為環球小姐中國區選舉作形象指導。<br>採訪：DebbieLum、LoMui<br>攝影：DickyChan</p></body></html>