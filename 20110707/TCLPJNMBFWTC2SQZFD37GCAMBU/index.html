<html><header><meta charset="utf-8"><title>港甲兵暑假變BeachBoys</title></header><body><h1>港甲兵暑假變BeachBoys</h1><p>【今期熱話】港甲與歐洲相同，球季在6月便告結束，無論球隊成績怎樣也可有悠長的假期，球員在休假大多忘卻足球勝與負，抽多點時間與家人共聚，又或與伴侶外出度假，享受陽光與海灘，全情投入吃喝玩樂，充電為新球季作準備。</p><p>陳偉豪馬爾代夫玩跳水</p><p>新任港隊隊長陳偉豪過去兩個球季可說非常繁忙，既要「落山」，之後又離開四海流浪，再度「上山」，又要為港隊出戰亞運等國際賽，可能因為賽事太過頻密的關係，結果上季中經常負傷落場比賽，表現遜於預期；在球季結束後，終於有時間治理傷患，並與太太出外旅遊補度蜜月。<br>偉豪說：「去年囝囝剛剛出世，加上又要準備亞運比賽，沒有太多假期，亦沒有出外旅行。今季完結後有點假期便決定與太太補度蜜月，選擇馬爾代夫是太太主意，享受那裏陽光與海灘，盡情跳水，完全休息及放鬆，幾天不是游水就是食好嘢。雖然6日5夜，但感覺好似不夠時間。」<br>偉豪過去曾經隨南華到馬爾代夫踢亞協盃，因為要早點休息，沒有留意當地夜景。他說：「今次行程最大收穫，發覺馬爾代夫夜晚上空超多星星，超靚；睇到咁多星星，絕對不枉此行！」<br>陳偉豪<br>效力球會：南華<br>同邊個去：太太<br>度假地點：馬爾代夫<br>去咗幾耐：6日5夜</p><p>李康廉布吉揸高卡車</p><p>天水圍飛馬在剛結束的球季表現大起大落，結果聯賽只得一席沒有威脅的第3名，而盃賽則空手而回，毫無疑問是一個令人失望的球季。<br>不過，單論飛馬港隊翼鋒李康廉，他在季內表現是更上一層樓，就算對南華做出「單刀橫傳」，仍無損他第2度入選最佳足球明星。<br>康廉透露，過去幾個暑假都有外出旅行充電，像去年便去了日本逛街。今年想試點不同地方，與女朋友研究後，便選擇泰國布吉玩番幾日，主要因為陽光與海灘，可以讓自己抽離足球，放鬆一下，充電之後為新球季做準備。<br>「今次去布吉，主要到布吉附近的島玩，差不多全是水上活動，另外亦有玩高卡車，遊覽帆船商場，食吓地道食物，玩得相當開心。」李康廉說。<br>李康廉<br>效力球會：天水圍飛馬<br>同邊個去：女朋友<br>度假地點：泰國布吉<br>去咗幾耐：6日5夜</p><p>朱兆基遊曼谷墾丁黑爆
</p><p>上季加盟傑志成功協助球隊重奪聯賽冠軍的港腳朱兆基，在暑期取得其球員生涯第2個最佳足球明星獎座後，趁港隊開操前的空檔，先與女友到曼谷，之後再與隊友陳文輝及前隊友朱偉霖到台灣墾丁，原先計劃享受陽光與海灘，可惜天公不造美。<br>朱兆基說：「過去球季結束後，多數要與拍檔到澳門打點時裝店的生意，所以很少外遊，去年因為剛開設點心店更無時間離港，但因點心店經營困難最終賣盤離場，而時裝店生意亦上了軌道，不用花太多時間打理，才決定在休假期間先與女友到曼谷，再與隊友文輝及前隊友朱偉霖到據聞好靚的台灣度假勝地墾丁。」<br>「其實今次行程幾好，怎知在曼谷4日，日日落雨，完全沒有機會享受陽光海灘。之後轉到墾丁，又是碰上不停下雨，既然天不造美，好在潛水未受天雨影響，而墾丁環境確實好靚，將來可能去多次。」朱兆基說。<br>朱兆基<br>效力球會：傑志<br>同邊個去：女朋友；陳文輝及朱偉霖<br>度假地點：曼谷、墾丁<br>去咗幾耐：各4日3夜</p><p>張健峰自駕遊沖繩</p><p>港隊左後衞張健峰，過去3季一直效力天水圍飛馬，除全力助球隊爭取成績，亦擔任球隊青年軍教練，工作相當繁忙；所以趁暑假便與太太Pecky外出旅行散心兼補度蜜月，最終選擇到日本試試自駕遊沖繩，全程玩了5日4夜。<br>「張峰」說，之前聽過不少人到日本旅行可以自駕遊，今次亦試一試。專程揸車到沖繩著名景點—萬座毛。期間吃喝玩樂，可以輕鬆一下，今次旅程好確實幾開心。<br>由於張峰與太太沒有帶10個月大的囝囝Aiden同行（其間Aiden交由岳母照顧），可能幾天沒見面，回來時囝囝好似「唔認得爸爸同媽媽」：「Aiden望了我們3秒，立即扁嘴同轉身撲向婆婆。經過今次教訓，下次去旅行一定要帶埋囝囝。」<br>張健峰<br>效力球會：天水圍飛馬<br>同邊個去：太太<br>度假地點：沖繩<br>去咗幾耐：5日4夜</p></body></html>