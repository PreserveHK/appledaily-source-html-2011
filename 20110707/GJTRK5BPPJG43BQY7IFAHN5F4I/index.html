<html><header><meta charset="utf-8"><title>中環在線：陸叔馬交跌斷手 - 李華華</title></header><body><h1>中環在線：陸叔馬交跌斷手 - 李華華</h1><p>呢個星期頭，陸叔陳永陸明明話同華華飯局小敍嘅，點知影都無埋，正當華華想打俾佢發難之際，好彩發現佢原來跌斷左手，仲將張獨臂刀王靚仔相放咗上微博，幾乎怪錯好人！搞咩跌到咁傷？原來佢上個星期六過咗馬交講talk，喺酒店房唔小心跌親，之後第一時間去咗鏡湖醫院做接駁手術然後繼續出show！<br>據聞陸叔返香港後再睇醫生，醫生話鏡湖嗰邊嘅手勢都唔錯，唯一要彈嘅，就係家陣都唔興打石膏囉！至於陸叔本人，唔講唔知，原來除咗寫字，佢好多嘢都係用左手，包括股票機，所以，呢幾個禮拜對佢嚟講都幾唔方便o架！Anyway，陸叔快啲好番喇，華華等緊同你飲茶o架！</p></body></html>