<html><header><meta charset="utf-8"><title>趣趣地：活基治有望入「城」</title></header><body><h1>趣趣地：活基治有望入「城」</h1><p>英格蘭後衞京治同活基治（圖）傷多過踢，但前者好彩可以留番喺熱刺，日前仲已復操，但後者就俾熱刺要佢改合約，由長約變踢一場收一場錢，但活基治唔肯，結果解約回復自由身。活基治得31歲，聽講史篤城就想搵佢，而且仲願意畀長約；佢哋肯冒險，唔通佢哋識得神醫，可以令活基治唔再成為容易受傷嘅男人？</p></body></html>