<html><header><meta charset="utf-8"><title>鹽酥雞外脆內多汁</title></header><body><h1>鹽酥雞外脆內多汁</h1><p>過大海贏了何生三兩千，正想一鼓作氣殺他一個片甲不留，同行友人竟嚷着要走，說要到大三巴Chok樣留影兼買手信。<br>朋友一盒二盒牛肉乾與鳳梨酥，我吃到厭，反而對「大玩町」這台灣小食店更有興趣，先來杯波霸奶茶，波霸者，即大大顆珍珠，負責人說：「為保持彈牙口感，珍珠不會留多過三小時。」入口果然有咬口。我喜歡香口食物，鹽酥雞薄薄一層脆皮，包裹着肉汁豐富的雞肉，M字頭連鎖店的乜雞物雞，可以行埋一邊。豬扒包雖然是大路貨色，但巴西肉眼扒用醬油、蒜茸和自製五香粉醃過，勝在味道香濃，一個飽肚兩個攬住個肚。本來想收口，但脆炸花枝丸炸得實在太香，我又忍不住一顆接一顆，辣住嘴送入口。<br><br>記者：陳漢榮</p><p>大玩町<br>地址：澳門大三巴街國匯大廈19D<br>電話：（853）28352707</p></body></html>