<html><header><meta charset="utf-8"><title>巨咪浸水正面交鋒Phoebe拋窒Jeana</title></header><body><h1>巨咪浸水正面交鋒<br>Phoebe拋窒Jeana</h1><p>雙峯離奇不倒的何佩瑜（Jeana），前晚跟死敵許穎（Phoebe）出席新戲泳池派對，雖然Jeana三點式上陣，但未有跟Phoebe落水，結果風頭被搶，Jeana死撐不忘狂寸：「唔着衫落水先搶！」</p><p>何佩瑜、許穎和陳靜（DaDa）前晚聯同有份演出新戲《喜愛夜蒲》的陳柏宇、王宗堯及組合Square的Gary等，一同到W酒店出席泳池派對宣傳，三女同場各自出招搶鏡，Jeana以三點式出現，但外面穿上透視長裙，Phoebe例牌谷胸，DaDa最為密實只穿露肩長裙，但DaDa跟兩位舊愛王宗堯及Gary同場，即時搶回不少風頭。</p><p>「真嘅唔怕落水」</p><p>Jeana和Phoebe這對死敵，整晚面左左，兩人跟DaDa合照時，Jeana和DaDa忽然老友聯成一線黐埋一起孤立Phoebe，Jeana更大部份時間用背脊向着Phoebe，擺明當她透明一樣。當落水玩遊戲時，Phoebe二話不說即走落泳池，即時成風頭躉，更不時彎身狂晒胸前春光。相反Jeana雖以三點式上陣，但最終未有落水跟Phoebe一較高下。<br>Phoebe表示一早預了落水，提到Jeana臨時縮沙，Phoebe聲稱不怕落水，反而覺得很好玩。是否因上圍真材實料故不怕落水現真偽？Phoebe自信爆棚說：「真嘅梗係唔怕落水。」Jeana合照時擺明夾埋DaDa孤立Phoebe，Phoebe謂：「我OK大方，見面會打招呼，不過講真我冇乜留意佢。」問到Jeana為何不落水？她九唔搭八說：「今朝已經裸泳咗，游咗咪唔游。」被落水的Phoebe搶晒鏡？Jeana死撐寸嘴說：「唔着衫落水先搶，我怕凍親，不過其實我唔識游水。」</p><p>DaDa寸傅穎</p><p>DaDa則跟兩個舊愛一同接受訪問，DaDa坦言跟兩人和平分手，Gary聞言即說：「我之前冇打過佢。」DaDa則笑言：「我拍拖好少有瘀傷。」擺明寸聲稱被羅仲謙打的傅穎。<br>此外，當晚W酒店有派對舉行，場內見黃百鳴與今屆落選港姐劉思希有傾有講；蕭定一則與紅裙女子坐在酒吧一邊傾密偈。<br>採訪：譚倩宜<br>攝影：仇志德</p></body></html>