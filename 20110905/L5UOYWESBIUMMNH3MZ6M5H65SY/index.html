<html><header><meta charset="utf-8"><title>中環在線：鐵定19號出街《爽報》靠AV突圍？ - 李華華</title></header><body><h1>中環在線：鐵定19號出街《爽報》靠AV突圍？ - 李華華</h1><p>已經傳通街嘅免費報《爽報》，鐵定9月19號星期一面世。<br>肥老闆做嘢，話嚟就嚟，一係唔出，一出就100萬份！上次華華收風，話肥佬黎會豪掟1000萬搞宣傳，推廣嘅嘢梗係講到天花龍鳳曉行識飛，咁究竟有乜嘢睇先？</p><p>搵電台猛人報新聞</p><p>諗住搵《爽報》班兄弟姊妹索吓料，點知佢哋俾老闆高層捽到索氣，惟有再向接近高層嘅消息人士套料，點知消息人士放低兩個英文字──AV！<br>吓，出動日本AV女優？請到吉澤明步定原紗央莉幫拖？錯晒！消息人士話，A代表Audio，V代表Video，即係有畫有聲。<br>咪以為睇緊《哈里波特》，消息人士畀嗰份dummy華華睇，原來報道有得上手機睇真人發聲版本，差唔多條條都有動新聞跟尾。據聞仲搵到位資深電台人報新聞，至於係邊個，sorry要賣關子。<br>有聲有畫都要賞心悅目有聲有「色」先得㗎！消息人士話，肥老闆點會唔清楚宅男麻甩心理，所以每日都有位激凸天氣女郎報天氣，至於喺負責「AV」報天氣嘅，就會係來自台灣嘅weathergirl。有咁靚嘅天氣女郎喎，包你讚醒神！<br><br>李華華<br>mailto:LiWaWa@AppleDaily.com</p></body></html>