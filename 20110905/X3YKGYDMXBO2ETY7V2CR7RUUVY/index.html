<html><header><meta charset="utf-8"><title>扮超雲玩山聰爆內幕朱咪咪預告祥仔冧莊視帝</title></header><body><h1>扮超雲玩山聰爆內幕<br>朱咪咪預告祥仔冧莊視帝</h1><p>在台上永遠抵死生鬼的朱咪咪前晚在紅館開騷，跟嘉賓黎耀祥大玩陳山聰跟何超雲戀情，咪咪姐話出埠偶遇陳山聰，聽到祥仔冧莊視帝內幕，祥仔反指咪咪姐一頭金髮、身形同條低胸裙都好似超雲，未知一對熱戀愛人會否介意？</p><p>朱咪咪一連兩晚假紅館開騷，前晚她到台邊與觀眾握手，觀眾紛紛送上利是，咪咪姐就將利是攝在胸前。咪咪姐全晚以華麗服飾示人，為配襯婚紗服裝贊助，她更戴上龍鳳鈪及金豬牌。咪咪姐又邀請觀眾扮雞鴨叫送月餅，有女觀眾扮雞叫後咪咪姐取笑她說：「你做雞都做得幾好。」</p><p>蔡楓華獻唱甩嘴</p><p>當晚有不少嘉賓撐場，包括憑《小明上廣州》紅遍互聯網的李家仁醫生，而新人麥皓兒獻唱勁歌熱舞後，觀眾即要求咪咪姐跳勁舞，但她說：「我只係識跳老舞。」接着她邊唱鄭秀文的《信者得愛》邊踢腳搖頭，令觀眾起哄，並不斷叫安哥。<br>第三位嘉賓是蔡楓華，他唱《風中追風》時頭段不停甩嘴，之後又說：「感激咪咪姐同張生（張耀榮），萬千感覺在心頭，闊別呢度好多年，我會好短時間內返嚟開個唱，一定要支持我。」其後咪咪姐與王俊棠扮奇哥和寶珠姐，觀眾想派利是給王俊棠，咪咪姐即搞笑喝止並搶去利是。<br>壓軸嘉賓黎耀祥以白馬王子造型現身，他讚咪咪姐是樂壇長青樹，因為一看她的樹幹身形便得知。咪咪姐又拿陳山聰與何超雲戀情開玩笑，她指出埠時遇到陳生收到內幕消息，得知祥仔冧莊再奪視帝，祥仔聞言說再奪便沒朋友，咪咪姐笑說：「畀我攞視后，我連朋友都唔要，其實陳生係陳山聰。」祥仔回應說：「咪咪姐嘅金髮同身形都好似何小姐，我仲好似見過何小姐着你呢條低胸裙。」咪咪姐即說：「我想家財似佢多啲。」
</p><p>祥仔握手忘晒形</p><p>首次在紅館表演的祥仔感受到觀眾歡呼的震撼後，似乎興奮透了，完騷時忘形握手，要咪咪姐重唱七次同一句歌詞後開聲叫他返回台中完場。<br>採訪：王崇穎　攝影：黃文偉
</p></body></html>