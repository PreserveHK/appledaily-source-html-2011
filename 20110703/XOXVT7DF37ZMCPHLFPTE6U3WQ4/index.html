<html><header><meta charset="utf-8"><title>婚變影響事業　霆鋒5片任揀栢芝帶病開工保飯碗</title></header><body><h1>婚變影響事業　霆鋒5片任揀<br>栢芝帶病開工保飯碗</h1><p>【鋒芝變之影壇角力】鋒芝變擾攘個多月，誰勝誰負還未揭盅。正當謝霆鋒身在大馬為電影《逆戰》埋尾之際，張栢芝前晚亦抵達寧波準備為新片《河東獅吼2》開工。由於栢芝近日因為婚變接連影響工作，負面新聞不絕，就連前經理人向太日前也教訓栢芝屢次失場唔襟撈，以致栢芝昨日雖然身體不適，也不敢影響試造型工作，在昨日帶病開工，一於力挽狂瀾保星途，反而霆鋒就5片任揀唔憂做。</p><p>鋒芝變爆發以來，不論是謝霆鋒發表「不知如何走下去」情深宣言，還是母親狄波拉因為掛住Lucas和Quintus兩孫仔而失聲痛哭，霆鋒陣營贏盡讚賞，令霆鋒形象加分，加上霆鋒每次演出也瞓身拼搏，自然備受一眾導演欣賞，令他片約不斷。據悉，拍完《逆戰》後，霆鋒手頭上還有5部片約任揀，包括張婉婷、王晶、陳德森、羅啟銳和彭浩翔執導的電影，再加上兩廣告及下月到內地拍攝電視劇，霆鋒絕對是接job接到手軟。</p><p>秘道出入謝絕採訪</p><p>相反，栢芝先後因為「機艙自拍」、榨乾霆鋒數億身家、潑婦罵街數臭老公，以及將兒子交予化妝師RickChin也不交嫲嫲照顧種種負面新聞而形象插水，再加上栢芝頻頻被傳情緒失控影響工作，包括缺席新片《影子愛人》及《楊門女將之軍令如山》記者會，又疑詐病甩底四川騷，甚至拍攝《楊》片時失場，難免嚇窒一眾片商。<br>據悉，栢芝完成《河東2》之後暫未有新片約，工作量大不如前。由於連栢芝前經理人向華強太太陳嵐日前接受本報專訪時，也教訓栢芝屢次失場「唔襟撈」，為保飯碗，栢芝惟有力挽狂瀾爭取表現。如昨日栢芝雖然身體不適，也堅持帶病開工，爭取時間為《河東2》試造型。</p><p>張叔平大讚造型fit</p><p>前晚栢芝在經理人Emily、助手Andy及兩名保鑣陪同下飛抵寧波機場後，再花3小時車程往下榻的石蒲半島酒店。至昨日一早出外為該片試造型，為避傳媒追訪，栢芝昨日循秘道離開，直至傍晚6時半左右才見她返回酒店休息。早前力斥霆鋒經常戴黑超扮型的栢芝，昨日跟霆鋒一樣戴黑超上陣，記者問她對造型是否滿意，以及身體「是否好番啲」時，栢芝一概笑笑口拒絕回答，只說：「唔該晒、唔該晒。」然後偕助手急步離開。<br>《河東2》投資者余毓興昨日陪栢芝試造型，他接受本報電話訪問時說：「阿叔（張叔平）為栢芝設計咗33套衫，佢噚日起碼試一半，阿叔好少讚人，佢話栢芝着得好fit，佢係瘦咗少少，但試妝過程好順利，栢芝完全進入狀態。」張叔平昨日試妝完後還跟栢芝合照留念。<br>栢芝經理人Emily昨表示栢芝雖患感冒和發燒，但未因身體不適影響工作，今日她會如常開工出席拜神儀式。Emily指栢芝今次已帶齊藥物到寧波，對病情不是太擔心，只擔心天氣酷熱會中暑而已。<br>問栢芝有否跟霆鋒聯絡時，Emily表示沒有，並指沒有收到霆鋒律師信及有關霆鋒要見一對兒子的法律文件。據悉栢芝今早9時出席完新片拜神儀式後，將繼續試造型，至明日便正式為新片開工。</p><p>戴碧芝到埗代湊仔</p><p>由於早前栢芝到歐洲工作時，將兒子交由RickChin照顧，也不交予嫲嫲拉姑而惹來狂轟，為怕再招人話柄，今次栢芝到內地開工，遂急召同母異父姊姊戴碧芝由加國返港照顧兒子。據悉，戴碧芝原來昨早才返回香港，並第一時間往陽明山莊照顧Lucas和Quintus。<br>霆鋒婚姻失意，但事業卻得意，對此霆鋒經理人霍汶希（Mani）昨日在電話回應：「係有五、六部傾緊，但佢下周返嚟會唞吓先。」有傳栢芝欲取得兩子撫養權後，會讓兒子跟母改姓張？Mani說：「呢啲我哋唔回應啦。」此外，欲找霆鋒開新戲的導演羅啟銳，昨在電話中謂：「我哋係有個劇本想同霆鋒合作，但要等佢喺大馬返嚟先有時間傾。」<br>採訪、攝影：曾小嘉</p><p>有法指：改姓冇咁易</p><p>鋒芝婚變事在必行，張栢芝和謝霆鋒離婚後還要解決一對兒子撫養權的問題，有指「王牌」在手的栢芝有意取得兩子撫養權後會把他們改姓張，律師黃國桐昨日在電話回應：「細路仔改姓要得到父母雙方同意簽名，先喺出世紙改得，唔係話任何一方想改就改。家撫養權都未必得到，改乜嘢呢？」就算單親取得撫養權，也必要另一方同意才可改姓。</p><p>家事戰場：正面交鋒</p><p>鋒芝婚變以來一直是兩派陣營的角力，不過霆鋒家人一直冷靜應對，從沒口出惡言中傷女方，反觀栢芝除自己數臭老公外，身邊人不時發功鬧爆霆鋒兼硬銷栢芝慈母形象，但效果適得其反，就以風度來計霆鋒已贏足幾條街。</p><p>霆鋒組VS栢芝組</p><p>《ManiVSEmily》Mani：勝<br>(霆鋒組)Mani：霆鋒經理人Mani一直冷靜以官腔應對鋒芝婚變，除重要時刻幫霆鋒發聲明外，又遠赴大馬探霆鋒班，對記者耍太極拒絕回應傳聞。<br>(栢芝組)Emily：栢芝經理人Emily早前鬧霆鋒放假五日不回港，打機不湊仔，助手Andygaga又忽然在微博貼上聲稱是栢芝好友Yuki的文章，大數霆鋒6宗罪。<br><br>《拉姑VSRickChin》拉姑：勝<br>(霆鋒組)拉姑：一直被外界認為是「惡奶奶」的拉姑，早前接受本報獨家訪問澄清沒掌摑栢芝，談及不能見到一對乖孫時更失聲痛哭。間接推翻RickChin稱兩老可探孫的說法。<br>(栢芝組)RickChin：RickChin受栢芝所託照顧在港的兒子，他除了在微博大爆兩子近照，又在微博硬銷栢芝是慈母，言談間又暗寸霆鋒。早前他受訪指謝家兩老只要打電話給兩人就可見到孫兒。</p><p>《四哥VS向太》：和<br>(霆鋒組)四哥：早前還力撐栢芝是「謝家之光」的四哥，在栢芝開腔數臭老公非好男人後，幽默回應傳媒說：「係我錯囉！我真係唔知我生個仔咁壞囉！」<br>(栢芝組)向太：向太受訪維護栢芝因信主後原諒Edison，又指她因家庭問題才會情緒波動，但在言談間證實了淫照事件後栢芝曾想抱子輕生兼經常失場。<br><br>《婷婷VS豪龍》婷婷：勝<br>(霆鋒組)婷婷：自哥哥霆鋒發生婚變以來，婷婷受訪的話題總離不開關於Lucas上學或哥哥喜歡打機的問題，間接指出栢芝經常帶着Lucas周圍去而不帶他上學。<br>(栢芝組)豪龍：栢芝早前在瑞士和港記者起衝突，回港後與細佬豪龍步出機場時又因在場人數眾多爆發推撞，張豪龍竟動粗打記者，栢芝竟對狀況不聞不問。</p></body></html>