<html><header><meta charset="utf-8"><title>五天非人生活　日日洗腦教育</title></header><body><h1>五天非人生活　日日洗腦教育</h1><p>【本報訊】大陸通脹問題嚴重，就連坐監的「消費」亦瘋狂飆升。據「衰吸毒」的阿強在拘留所內取得的一份名為「羅湖區拘留所購物價格公開欄」的通告顯示，囚犯可購買22種生活必需品。<br>在囚禁的5日「非人生活」中，早餐只有白粥，午餐及晚餐也是青菜加白飯，甚至是生米，阿強直言：「都唔係人食o架，難食到不得了，想搵嚿肉食吓都難，起碼瘦咗15磅！」</p><p>日用品自費　¥180一盒餅</p><p>想飽肚惟有買零食，難怪餅乾價格最貴，最貴為葱油餅乾，一盒售180元人民幣（下同），其次是朱古力餅，一盒110元。如果想吃水果，更要多花90元人民幣買一盒，嫌白粥淡口就可買榨菜混入，每包1元。加上其他生活必需品，如漱口盅、毛巾、紙巾等也要自費，最平宜的牙刷賣2元一支，結果共花掉他700多元。<br>坐監「冇啖好食」也很正常，但獄中生活更相當「不人道」。「衰嫖妓」的阿偉就表示一份名為「被拘留人一日生活制度」的通告：「朝早七點半起身，摺好被就全日唔准再拿被，度度污糟邋遢，企又唔係坐又唔係。」<br>被拘留者每日早午要唱國歌，九時半便開始第一輪「洗腦」，包括儒家思想教育、談話教育、法律學習及測驗、愛國教育等。阿偉坦言，戴眼鏡的囚犯最受罪，甫入冊就被沒收眼鏡，「仲要係咁睇法制教育台啲片，電視機又勁多雪花，點睇呀」。<br>經過全日5次「洗腦」程序後，以為終於「有覺好瞓」，豈料倉內奉行「開燈」政策，「平日大陸連街燈都冇，但喺倉度就光燦燦，我頭兩晚都失眠，有個港仔直頭話想死」。</p></body></html>