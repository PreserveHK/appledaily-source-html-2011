<html><header><meta charset="utf-8"><title>周秀娜扮窮罷買Jeana寫真</title></header><body><h1>周秀娜扮窮<br>罷買Jeana寫真</h1><p>周秀娜和何佩瑜（Jeana）雖屬同一公司，卻屢傳不和，近日Jeana走勢甚勁，風頭直逼娜姐。前晚娜姐和Jeana一同擔任無綫遊戲節目嘉賓，現場見二人面左左，問身為師姐的娜姐會否買Jeana寫真支持？她擺明唔畀面說：「我好窮，如果係買，都係買Hidy（余曉彤）嗰本。」</p><p>伍詠薇和阮兆祥主持的無綫新遊戲節目《變身男女ChokChokChok》，前晚在將軍澳電視廣播城錄影，嘉賓有胡杏兒、陳敏之、陳奐仁、周秀娜和何佩瑜等。屢傳不和的娜姐和Jeana全晚面左左，甚少交流，Jeana更穿上低胸小背心明搶娜姐鏡。</p><p>伍詠薇咀老公</p><p>最近Jeana在新戲中有大膽床戲，加上即將推出寫真，人氣急升，有人指她擺明狙擊娜姐，對此娜姐說：「其實我同佢好少接觸，有時捽碟先見到面，反而我同Hidy（余曉彤）最friend，因為未出道已經識。」Jeana大有機會威脅娜姐，娜姐聞言說：「唔好『啫』住我喇。」會否買Jeana寫真以示支持？娜姐毫不畀面說：「吓，我好窮，冇咁多錢買寫真，最多只係買一本，我會買Hidy嗰本。」對於娜姐表明不買自己寫真，Jeana笑笑口說：「我會送畀佢，之前佢都有送畀我，當係回禮。」<br>前晚是伍姑娘和練海棠結婚12周年紀念，練海棠特別到場支持老婆。工作人員準備蛋糕，由胡杏兒、陳敏之和練海棠一同搬到台前，蛋糕上還有當年兩人結婚照，伍姑娘除了和練海棠切蛋糕外，又在眾人起哄下咀嘴多次，伍姑娘笑老公：「你好狼好猴擒喎。」祥仔問兩人婚姻有否起伏？練海棠表示沒有，12年來相處得很開心，伍姑娘則說：「兩夫妻最緊要將事件簡單化，咁就好易相處十幾年。」</p><p>猛男陪跳辣舞</p><p>除了蛋糕，監製錢國偉又準備了兩位穿小背心的猛男，陪伍姑娘大跳辣身舞，她表現投入不時大叫：「爽呀！」更露出高潮眼，相當搞笑，伍姑娘更搞笑向老公說：「我盡量唔出軌啦！」似乎已把當日老公被拍到跟索女撐枱腳一事拋諸腦後。<br>採訪：何慧斯　攝影：陳慧安</p></body></html>