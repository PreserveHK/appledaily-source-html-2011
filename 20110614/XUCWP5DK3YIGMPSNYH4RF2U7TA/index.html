<html><header><meta charset="utf-8"><title>商業信託 - 左丁山</title></header><body><h1>商業信託 - 左丁山</h1><p>記者G睇到新聞稿，係電訊盈科發出嘅，講及商業信託（businesstrust），記者G話香港未有過，佢自己唔多明白，請左丁山解釋。嘩，左丁山對一啲最新金融集資方式，outout哋喇喎，點講呀，但新款事物唔識唔得，立即向賓架R請教，賓架R真唔話得，叫下屬送來一本小冊子IntroductiontoBusinessTrust，睇完就可以作狀識少少，扮代表。簡單啲講：<br>（一）商業信託係「公司」與「信託」之混合結構，成立之宗旨為擁有一項具備穩定增長及現金流之生意，例如基建項目，公用事業。<br>（二）商業信託有澳洲式（stapledstructure）、美國式（masterlimitedpartnership），及加拿大式（royaltytrust），分別應用於基建、石油及氣田、能源開發等生意項目。<br>（三）商業信託有幾項特徵：（甲）可投資於各類資產；（乙）從營運現金流（operatingcashflow）派息，（不是從稅後純利派發股息）；（丙）無最低派息比率及負債比率；（丁）要交利得稅；（戊）設一個信託人/經理人。整個結構係：保薦人及公眾持有商業信託；信託擁有資產項目，資產項目向信託人/經理人交管理費，信託人/經理人由保薦人（sponsor即分拆業務之公司）百分百持有，信託人/經理人向商業信託提供管理及信託服務，同時向商業信託徵收信託費及管理費。<br>（四）亞太區內，澳洲有商業信託，新加坡在2004年首先接納商業信託，2009年五月有第一隻商業信託上市。<br>（五）商業信託之好處：對保薦人而言，可以有一個機制獲取套現，取得新資金作長期增長用途，產生流動性而仍然控制原有資產，取得管理費收益，取得長期及穩定派息。<br>（六）對投資者而言，主要係取得較高派息比率，穩定股息，故此一啲退休基金、穩定基金幾喜歡持有商業信託基金單位。<br>商業信託在澳美加新行之有年，成為一啲成熟兼穩定業務嘅集資途徑，新加坡國營公司淡馬錫就已將一啲成熟業務（如煤氣）分拆，以商業信託形式上市。</p></body></html>