<html><header><meta charset="utf-8"><title>Twins認寫真唔夠o靚模撼</title></header><body><h1>Twins認寫真唔夠o靚模撼</h1><p>Twins、林欣彤、泳兒和王祖藍等前晚到將軍澳電視廣播城錄影《勁歌金曲》，近日推出十周年新碟及寫真boxset的Twins，對於將要迎戰一班o靚模，鍾欣桐（阿嬌）即搶着說：「我又唔係同佢哋撼。」蔡卓妍（阿Sa）笑言Twins的寫真比較特別，因為沒有泳衣及校服照，反而值得粉絲收藏。</p><p>新碟玩四封面</p><p>是否擔心粉絲覺得不夠喉，阿Sa說：「fans叫我哋唔好送碟畀人，因為喺市面都買唔到，隻碟有四個封面，佢哋仲留言話有啲地方唔畀佢哋揀cover，其實唔使擔心，裏面係一樣。」Twins強調推出寫真時沒有考慮要入書展，加上o靚模全都是噴血寫真，兩人根本無力對撼，阿嬌更說：「聽聞佢哋一蚊本點撼，我哋係限量。」<br>採訪：卓寶花　攝影：陳順禎</p></body></html>