<html><header><meta charset="utf-8"><title>求驗客手記：澤穗希加印自傳冧球迷 - 求驗客</title></header><body><h1>求驗客手記：澤穗希加印自傳冧球迷 - 求驗客</h1><p>日本女足凱旋回歸後，一眾效力本土聯賽嘅球員，再次投入球會嘅練習，但當然受注視程度同以前好唔同，好似集冠軍、金球獎同金靴獎得主嘅澤穗希，佢同其他6位冠軍成員返回效力嘅INAC神戶首課操練，就吸引咗近500人入場。INAC神戶亦唔放過世盃冠軍熱潮，決定喺嚟緊嘅周日鬥千葉嘅收費賽事，頭300人免費入場，仲推出一大堆同當地店舖合作嘅優惠㖭。至於人氣勁升嘅澤穗希，亦非常醒目，將08年出版嘅自傳再次加印，等更多球迷知道佢嘅成長經歷。至於其他冠軍成員，好似千葉懸出生嘅宮間綾同埋丸山桂里奈，就獲頒榮譽民獎，同樣獲得重視。<br>另外，日本女足贏咗世界盃，但獎金之少引起不少迴響，作為長期贊助日本國家隊嘅啤酒同飲品生產商麒麟，當然唔會待薄呢支世界冠軍，決定向每位球員派發100萬日圓嘅冠軍獎金（約10萬港元），以肯定女足成員喺今屆賽事嘅表現。</p></body></html>