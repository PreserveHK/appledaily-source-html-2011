<html><header><meta charset="utf-8"><title>女人心繫海底針</title></header><body><h1>女人心繫海底針</h1><p>這根針，對你絕對要緊。夏日出海浮潛，重要性比起你手上那支SPF50的防曬Cream更甚，說的就是具防水功能腕錶上的指針。不論你已達專業潛水級或是假日志在享受海水洗禮，這枚腕錶都會不離不棄為你準確報時，體貼程度，男友都要企埋一邊！<br><br>記者：雷福財<br>攝影：林栢鈞<br>Model：MarikoO@StarzPeople<br>化妝：Janet<br>髮型：Beok</p><p>Hublot　攞你命4,000</p><p>4,000米水深到底有幾深？維港最深水位都係講緊約43米，真係戴住佢潛到落海底都係用一成功力。實際上用到4,000米嘅機會少之又少，不過用作晒命，一流。以往主攻外形設計的瑞士錶牌Hublot今年玩突破，花18個月的研發及測試，更獲得瑞士製錶業之國際標準精準規格（NIHS）認定，終極可達5,000米，真係連蛟龍號都要向佢致敬。特製的夜光物料，保證25厘米內都可清楚閱時。呢款鈦金屬腕錶，全球限量1,000枚。</p><p>OMEGA　多色多款</p><p>講起OMEGA防水錶系列，不得不提PlanetOcean。這款Seamaster手錶，採用自行研製同軸機芯8500/8501，同時裝配Si14矽游絲，加強穩定性。全新款式裝配單向旋轉錶圈、排氦氣閥門和具備600米防水深度，除42mm錶款，亦配有更小巧37.5mm，動機都係想吸引多啲女士目光。</p><p>Jaeger-LeCoultre　黑金貴婦</p><p>專攻超複雜錶的積家，形象高尚，連出防水錶，外形都講求貴氣。除王牌DeepSea系列外，更貼心地專為女士開發MasterCompressorDivingLady系列潛水錶，加入兩地時間功能並設於9時位置，就算唔出海，出國都啱用。拋光18K玫瑰金，在防水專用錶圈上再鑲嵌16粒全切割鑽石，黑與金互配，份外動人，防水深度300米。</p><p>JeanRichard　精簡圓潤</p><p>有300多年歷史的瑞士JeanRichard，自六十年代開始自創潛水錶，Aquascope系列更是當年代表。回到現在，弧線形錶殼及波浪紋皮錶均被保留。錶盤佈局精簡配載自家出品JR1000自動上鏈機芯，300米防水。</p><p>Corum　後起新秀</p><p>1956年才推出首個系列的Corum後生可畏。這枚Challenger44ChronoRubber的機芯獲瑞士官方天文台驗證（C.O.S.C.）。共推出7種色，防水亦達100米。</p><p>Oris　經濟首選</p><p>想擁有一隻經濟一點的潛水腕錶，一樣有好介紹。Oris一向精於具飛行和潛水功能的腕錶，最近新到港的AquisDate腕錶，同樣坐擁防水300米。藍寶石鏡面，內面防反光塗層，無懼日光下閱時。穿插兩款鋼帶及膠帶錶款，就是告訴你選擇多的是。</p><p>a/	Hublot（21163708）<br>b/	Jaeger-LeCoultre（29184388）<br>c/	OMEGA（21475108）<br>d/	德信表行（28935290）<br>e/	Corum（21510918）<br>f/	Oris（23743068）<br>g/	Escada（22347117）<br>h/	D&amp;G（23171836）<br>i/	佳運眼鏡（23759099）</p></body></html>