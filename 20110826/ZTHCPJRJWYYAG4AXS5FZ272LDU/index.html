<html><header><meta charset="utf-8"><title>曾在澳門贏16億　被指出千賭神大搞地牢屋　標榜買三層送一層</title></header><body><h1>曾在澳門贏16億　被指出千<br>賭神大搞地牢屋　標榜買三層送一層</h1><p>【本報訊】人稱「元朗賭神」的傳奇人物「爛賭平」，數年前被指在澳門賭場出千掃走16億元，惹來黑幫追殺。事件丟淡，爛賭平再度活躍，不斷在元朗投資發展高級村屋屋苑。消息指出，爛賭平為促銷屋苑，盛傳在三層高獨立屋內預先僭建地牢，以買三層送多層「着數」招徠買家。《蘋果》記者多次睇樓放蛇，未發現地牢通道，但地產經紀明言「呢度嘅地下室夠你擺一張桌球枱」，又稱落定便透露詳情。<br>記者:林子游、江戈</p><p>被指由爛賭平（原名蕭潤平）投資、暗藏僭建地牢的村屋樓盤為元朗八鄉路「尖峰」，共有14幢三層高獨立屋，售價由800餘萬至1300萬，今年初曾交區內地產代理放盤。地產經紀麥先生（化名）透露：「其實尖峰賣得唔平，但發展商向我哋自爆每幢村屋有『四層樓』，僭建咗一層地下室，建議我哋低調啲以呢個『着數』向買家促銷。」</p><p>村屋只能興建三層</p><p>法例規定，新界區村屋只能興建三層、每層面積不能超過700呎。然而尖峰「偷多一層」，以售價1,000萬元計，業主平均可「賺」300多萬元。不過，地產代理對促銷尖峰的反應卻有很大差異。「有行家過於積極，到處話尖峰有地牢、好抵買，但嗰度未批『滿意紙』，咁高調好易出事；相反，部份行家擔心促銷僭建屋會有手尾，寧願推介其他樓盤。眼見反應唔係咁好，爛賭平到今年中收返尖峰銷售權，轉交區內蚊型地產公司『顯卓置業』獨家代理。」麥說，尖鋒的推銷極低調，只在網上有少量宣傳。<br>為了解僭建內情，《蘋果》早前聯絡顯卓置業，並由黃姓負責人帶到尖峰睇樓。黃對扮成豪客的記者落足嘴頭，誇口稱該樓盤無論裝修用料，抑或贈送的家電均屬最高級數，因此價格貴點也是物有所值，更揚言全數14幢獨立屋有11幢已經賣出，僅餘3幢，「有買趁手」。</p><p>入口在大廳樓梯旁</p><p>消息人士指出，地下室入口設在大廳樓梯旁，但據現場所見，該位置卻是密封。奇怪的是，每間屋樓梯底旁邊總會留下約1米乘1米的空間，設計極不自然。記者於是批評該設計「阻碇」，揚言買屋後要把該處密封，以試探黃的反應，他隨即說：「唔好咁心急封咗佢！你鍾唔鍾意飲紅酒呀？話唔定呢度可以有機會變做酒窖呢。」但當追問下去時，他卻表示現階段只能透露至此，要正式落定才能透露詳情。<br>經過幾次睇樓，黃終對放蛇記者放下戒心，對獨立屋藏有地下室的傳聞，亦由暗示變為明示，「呢度嘅地下室唔似外國咁擺得落架車，但足夠你擺一張桌球枱或變做酒窖。當然，現階段你最好乜都唔好搞，等到地政總署批出『滿意紙』、交易完成，你想點改都得。」</p><p>賣出14幢可賺過億</p><p>翻查顯卓置業的資料，原來一直帶記者睇樓的黃姓東主兼經紀，正是爛賭平兒子蕭浩倫公司的秘書，而記者放蛇時，亦終見到爛賭平現身樓盤打點裝修及廚櫃安裝工作。現年53歲的他染上一頭金髮，穿着名牌T恤，打扮似足一般裝修判頭，看不出是身家以億計的富豪。<br>消息人士透露，若果爛賭平能夠把尖峰14幢獨立屋悉數賣出，扣除建築成本，仍起碼淨賺過億元，因此他對樓盤質素當然相當緊張。事實上，由他幕後操控的「尖峰建築」，已經在錦上路一帶繼續趕建另一個村屋屋苑，爛賭平的財源可謂陸續有來。</p></body></html>