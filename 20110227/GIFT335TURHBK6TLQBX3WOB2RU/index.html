<html><header><meta charset="utf-8"><title>油站冇王管　滲漏勢造成環境災難油缸老化　香港陷土壤污染危機</title></header><body><h1>油站冇王管　滲漏勢造成環境災難<br>油缸老化　香港陷土壤污染危機</h1><p>【本報訊】全港大大小小公共與私人油站超過250個，但地底油缸對土地污染情況一直「冇王管」。有專家指本港法例落實後，擔心這些油站和地底油缸經數十年使用後開始老化滲漏，污染環境更影響市民健康。本港五大油公司只有加德士願意公佈近年換缸數據，中石化和中海油則「零回應」。<br>記者：林浚川</p><p>有業內人士指出，香港部份油站設施建造已近半個世紀，即使由80年代經濟起飛計算，不少油站都有20至30年歷史，其地底油缸大都採用舊式單層外殼設計，容易老化產生輕微滲漏，理論上已「夠鐘」更換。但由於換地底油缸屬工程項目，需向屋宇署申請，加上施工需時，導致油站半年以上無法營業，因此油公司往往只會檢測和修補油缸。舉例稱，港島域多利道油站原由協和石油經營，便有超過40年歷史，最近由中石化投得經營權，但中石化沒有回應會否換缸。</p><p>通過測試仍需換缸</p><p>「呢啲單層外殼舊油缸就算通過到壓力測試，都唔代表冇漏，只係滲漏情況極輕微，油公司損失唔大唔會理，但對環境損害就難以估計」。他指近年外國業界都已採用的雙層外殼油缸，層與層之間有空間，注入液體或氣體，「只要Check住呢啲液體或氣體成份同密度，如果有滲漏，可以及時發現」。<br>本報向埃克森美孚、加德士、蜆殼、中石化和中石油查詢地底油缸資料，只有加德士透露過去五年曾更換一個雙層油缸，另曾為30個舊油缸加進纖維內層提升防漏能力。埃克森美孚則表示，如油缸已使用多年，即使通過壓力測試，都會更換全新雙層油缸。蜆殼亦表示所有新油缸均屬雙重缸身，更會用石屎包圍油缸，防止滲漏。但埃克森美孚與蜆殼均沒有透露雙層油缸具體數字，中石化和中石油更是「零回應」。</p><p>直接影響職員健康</p><p>綠色力量科學及自然護理總監鄭睦奇表示，無論是汽油或是柴油均有大量有害化學物會污染環境，「例如以前用含鉛汽油，如果有滲漏會令土壤被重金屬污染」。他指污染物可能通過集水渠流入水塘，而油站滲漏化學物質更會直接影響油站職員健康，「會經常覺得呼吸唔暢順，類似輕微傷風症狀」。<br>鄭睦奇指現時即使油站有滲漏，如果油公司不主動公佈，外界無從得知，「政府實話有法例監管，但全部都係補救性措施同罰則，出咗事至去捉人或罰款」。<br>他認為政府應主動監察油站設施，而非亡羊補牢。環保署發言人表示，油站交還土地時要向地政總署遞交《土地污染評估報告書》，環保署會參閱報告，如證實土地受污染，有關人士須執行整治措施。</p></body></html>