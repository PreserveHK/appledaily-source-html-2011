<html><header><meta charset="utf-8"><title>車行紛紛出招抗加稅</title></header><body><h1>車行紛紛出招抗加稅</h1><p>財爺一句話上年車賣多咗，要控制一下，新一年預算案勁加首次登記稅，最高幅達115%，即時震驚業界。不滿還不滿，除嚟緊有業界人士拉頭纜遊行外，其他車行亦即時做嘢，除將全線車系新價Update外，仲諗計推出優惠車價，環保車亦乘時而起，務求Keep住2010年的盛氣。</p><p>寶馬小量現貨依舊價</p><p>BMW反應夠快，將2010年庫存，包括1、3、7系部份車款，仍依舊價發售。入門細車1系同長勝將軍3系，同屬熱賣車款，相信挽留番唔少對加稅心理因素較大的準買家。另外豪華轎車7系，對比新價實實在在有好大差距，優惠幅度亦最大。不過現貨數量有限，詳情可到陳列室或致電查詢。<br><br>查詢：31299000（BMWHK）</p><p>富記不加反減</p><p>富利堡賣車向來勁多鬼主意，今日喺灣仔陳列室的車展，所有車款不加反減，如豐田FJCruisor，原價$559,000，加稅後為$579,000，新優惠價反減2萬，一來一回便相差4萬。同場Vellfire及GT-R等亦有相關筍價。<br><br>查詢：28776700（富利堡）</p><p>日產Serena環保優惠</p><p>日產最新七人車Serena，呢個禮拜在港正式發佈，因最新PureDrive系統關係，慳油之餘仲大幅降低廢排，可獲30%環保稅務優惠，賣價比同級車更為吸引。<br><br>查詢：22621088（合誠汽車）</p></body></html>