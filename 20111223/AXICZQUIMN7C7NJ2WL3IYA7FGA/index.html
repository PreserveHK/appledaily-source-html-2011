<html><header><meta charset="utf-8"><title>蘋機會：實試GX1　0.09秒捕捉倫敦</title></header><body><h1>蘋機會：實試GX1　0.09秒捕捉倫敦</h1><p>近年M4/3相機憑住超細體形加單鏡質素，成功搶灘成為相機界最強勢力。今次，我就帶同PanasonicM4/3旗下最新成員GX1直闖倫敦試拍，再讓來自世界各地嘅旅客試玩，佢哋大讚GX1有0.09秒高速對焦，在倫敦Snap靚相，話咁易！<br><br>記者、攝影：韓繼聰</p><p>Touch芒易上手</p><p>既然去到倫敦，當然要去著名嘅TowerBridge參觀。當日氣溫只有一兩度，加上河邊寒風刺骨，但旅客們對我手上嘅GX1依然熱情如火！來自西班牙嘅Eskarne小姐雖然自認攝影新手，但對GX1非常好奇，周圍影相又自拍。Eskarne：「我好鍾意佢個Touch芒，好啱我呢啲唔太識相機嘅人用！」仲即時問我售價，睇佢個樣直頭想畀錢買咗我部機！<br>之後再遇見來自巴西嘅背包客Santos，用開單鏡機嘅佢，試用GX1後表示：「好欣賞電子水平儀，方便構圖，但只有一個轉盤，操作有些不便。」其實筆者想同佢講，機身上有個「Fn」掣，只要善用呢粒掣，操控就方便得多！</p><p>貌似GF1手感舒適</p><p>講番外形，唔少人第一眼見到GX1都認錯佢係GF1。雖然體形比GF3大，但就多咗一份專業味，加上機身上的仿皮手柄，長時間揸住狂影，手感亦依舊舒適。帶住佢遊倫敦試拍，感覺輕盈自在，對於平日攞慣大大部單鏡出Trip嘅我，感覺特別爽！佢嘅0.09秒極速對焦，影風景固之然方便，再加埋新增嘅AFF追焦功能，影動態的人物和動物亦無難度！經過多日試拍，發現相片質素相當高，GX1採用1,600萬像素LiveMOS加上VenusEngine配合下，無論普通日光下拍攝、室內低光影食物、定係推高ISO上LondonEye影夜景，相片表現亦相當實淨銳利，色彩豐富鮮艷。加上內置八種創意濾鏡效果，帶去旅行，都絕對夠玩！</p><p>倫敦Snapshot</p><p>Profile</p><p>系統：Micro4/3<br>感光元件：1,600萬像素LiveMos<br>屏幕：3吋TFTLCD觸控式顯示屏<br>ISO：160-12,800<br>快門速度：1/4,000-60秒<br>影片：1080p全高清拍攝<br>支援：SD<br>體積：116.3×67.8×39.4mm<br>重量：318g（連電池及SD卡）</p></body></html>