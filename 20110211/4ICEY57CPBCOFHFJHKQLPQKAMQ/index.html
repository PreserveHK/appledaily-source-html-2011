<html><header><meta charset="utf-8"><title>籃FUN籃解：波神跳投寶刀未老</title></header><body><h1>籃FUN籃解：波神跳投寶刀未老</h1><p>下個禮拜就48歲嘅「波神」米高佐敦（圖），雖然退休幾年，之前又俾人影到有肚腩，但只要落到球場，就冇人夠膽睇小佢。周四佢忽然興起，同山貓球員一齊練波；謝拉迪華萊士就話，「波神」跳投一樣咁犀利，但速度就冇乜喇！家陣山貓戰績一般（22勝30負），唔通佐敦想復出幫手？</p></body></html>