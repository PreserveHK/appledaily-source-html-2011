<html><header><meta charset="utf-8"><title>Tab挑戰新低！　$2,280入手</title></header><body><h1>Tab挑戰新低！　$2,280入手</h1><p>三、四千蚊買部Tab值唔值？見仁見智啦！如果可以平啲，相信無人反對啩！今年各界預期平價Tab潮將會湧現，第一波GrandTab即將抵達，水位仲低見$2,280，無理由唔執番件啫！<br><br>記者：許福合<br>攝影：梁細權<br>Model：Alfred＠PureModels、Jasmine</p><p>7吋Multi-Touch</p><p>iPad企硬10吋唔縮細，於是其他廠商就紛紛打7吋Tab嘅主意，貴價有三星GalaxyTab，亦有衝擊底線嘅呢部GrandTab！售價定喺$2,280。<br>據代理透露，嚟緊電腦節、下星期三（2月16日）作初賣！如果你神心到走入電腦節排隊，新機落地都照減多$100，機身功能感覺幾齊全！7吋Multi-Touch芒配Android2.2，圖文檔案嘅縮放都可用兩隻手指做晒；8GB內存唔算突出，不過可插microSD直讀，都叫做補番數。代理亦派定定心丸，GrandTab在硬件規格上完全可兼容Android2.3，未來升級問題不大。</p><p>視像談請</p><p>情人節快到，$2,280呢個價位，GrandTab作為情人節禮物都幾適合！而且機身內置埋200萬像素眼仔，只要配合如《Fring》、《Skype》等視像通話軟件，就可與iPhone、Android等手機面對面煲粥，畫面仲幾順暢㖭，想日日見面，甚至每個鐘頭見次面都無問題！不過要留意，GrandTab只提供Wi-Fi上網，不過未來iPhone同Android手機都會內置Wi-Fi網絡分享功能，用家亦可配搭3GUSBDongle頂住先，價錢大約三百蚊。</p><p>實試</p><p>Profile</p><p>處理器：SamsungS5PV210（ARMv7Cortex-A81GHz）<br>系統：Android2.2<br>內置記憶：8GB<br>屏幕：7吋Multi-Touch（800×480）<br>功能：Wi-Fi、HDMI-Out、Mini-USB、揚聲器、Flash10.1<br>記憶卡：microSD<br>體積：195×125×15mm<br>重量：500g<br>查詢：Honnic（23077390）</p></body></html>