<html><header><meta charset="utf-8"><title>趣趣地：英足總嚴打「傷將」</title></header><body><h1>趣趣地：英足總嚴打「傷將」</h1><p>啱啱嗰輪國際賽，英格蘭係球員臨時甩底嘅重災區，由大國腳、U21、U20、U19幾個層面，就有24人以傷病為由退出，但實際上呢啲球員隨時喺緊接嘅比賽上陣，所以英足總打算立例一經證實有人扮傷退隊，就會罰個球員喺英超停賽。呢個現象並唔係英格蘭獨有，布拉格斯巴達就因為有3人稱傷病退出捷克國家隊，轉個頭又為球會作賽而面臨受罰，抵死。</p></body></html>