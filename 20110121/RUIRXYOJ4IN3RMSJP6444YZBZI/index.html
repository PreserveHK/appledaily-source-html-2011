<html><header><meta charset="utf-8"><title>商場搶閘年宵　平過工展會</title></header><body><h1>商場搶閘年宵　平過工展會</h1><p>【本報訊】維園年宵仍未出場，有商場搶閘推出室內年宵巿場，以抗通脹名目吸客，引入工展會參展常客以低價售年貨，其中有攤檔劈價一半售北海道急凍海鮮，價錢較工展會定得更低。</p><p>減價吸引街坊客</p><p>荃灣廣場即日起至下月2日首辦抗通脹室內年宵巿場，當中不少是灣仔美食博覽、維園工展會參展常客，包括首次殺入商場年宵的北海道海鮮專門店優質堂，店務經理鍾小紅表示，今次售賣的部份海鮮產品，比早前完結的工展會更便宜，巿民又不需付入場費，「好似日本廣島蠔，喺工展會每公斤賣$150，呢度賣$130，平咗13%」。<br>另一參展商文華花膠專門店負責人朱培德表示，在工展會銷情不俗，故轉戰商場售年貨，「諗住平日會少啲人，點知一減價即刻好多街坊買嘢」。</p></body></html>