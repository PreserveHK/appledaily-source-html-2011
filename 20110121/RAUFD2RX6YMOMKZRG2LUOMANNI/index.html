<html><header><meta charset="utf-8"><title>李綺雯寫愛情小說唔關陳七事</title></header><body><h1>李綺雯寫愛情小說<br>唔關陳七事</h1><p>o靚妹李綺雯由亞視轉投無綫後，人氣未見急升，反而與南華球員陳肇麒（陳七）陷入三角戀頓時成為熱話，其間更被指態度囂張。重提舊事，o靚妹不欲多談，只是當時一切來得太突然，令她無所適從，現在只想專心工作，準備拍劇出書，感情事惟有隨緣。</p><p>o靚妹李綺雯最近打算出書，寫的是愛情小說，難免會令人聯想到是否寫她與陳七的一段舊情，莫非她想憑書寄意？</p><p>去街累朋友</p><p>o靚妹坦言：「其實大家都有各自嘅生活，唔想影響到人，我同佢都冇再聯絡，本書我好早之前就開始寫，絕對唔係寫我同佢嘅故事，唔希望大家聯想啲乜嘢，如果要係咁，我一早就出咗呢本書。」<br>對於之前被踢爆戀情後，o靚妹被指態度囂張，她解釋：「其實我係一個比較慢熱嘅人，之前一直都冇乜人搵我做訪問，嗰件事之後，突然間好多人問我回應，我實在唔識得處理，同埋唔想講太多人哋嘅嘢，先會令人誤會。」<br>現在冇拖拍的o靚妹，對於愛情依然有憧憬，直認有追求者，她說：「會睇定啲先囉，最好唔係呢行，同行拍拖真係好麻煩，我最怕影響到朋友，試過同朋友出街，俾人係咁影，真係冇嘢都影成咁，搞到我都唔好意思。」</p><p>信教不寂寞</p><p>o靚妹雖然冇拖拍，但有一班好友經常相聚，不愁寂寞，o靚妹說：「我成日都同文恩澄、Kellyjackie一班人聚會，大家都係基督徒，有共同話題，一見面就講唔停，好開心。」採訪：胡比　攝影：葉君海<br>髮型：SueofK11HairConer<br>場地提供：DogsideCafe</p></body></html>