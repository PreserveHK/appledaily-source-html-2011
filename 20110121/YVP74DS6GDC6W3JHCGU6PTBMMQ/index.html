<html><header><meta charset="utf-8"><title>AV新春開倉　$7,990買47"iDTV</title></header><body><h1>AV新春開倉　$7,990買47"iDTV</h1><p>每年農曆新年，除咗拜年，主要節目就係煲碟喇！不過若然你仍嫌個電視唔夠大，就記得留意今日華仁影音開倉，當中最筍要數47吋iDTV，$7,990就可以拎走，記得2月2日前去掃貨喇！<br><br>記者：許福合<br>攝影：陳陶鈞<br>Model：CeciTai@PureModels</p><p>47吋煲碟一流</p><p>今次開倉筍盤Hisense（海信）LTD47T08GHK，屏幕去到47吋，睇戲時真係係威係勢；因為屬FullHD級（1,920×1,080），完全可應付高清藍光級影碟播放，再加埋使用120Hz插幀技術，試睇時畫面清晰得嚟相當圓滑。另外，最抵讚係佢使用咗LED光源技術，集合晒慳電同環保等優點，對比度同色彩控制都做得好好，光度亦柔和舒服。</p><p>睇埋數碼電視</p><p>LTD47T08GHK有3組HDMI介面，可同時接駁晒藍光機及PS3等；最開心係佢內置埋機頂盒功能，直接插上天線，就可欣賞到數碼高清頻道（同時支援HD及SDTV），亦提供電子節目指南，功能相當齊全。<br>電視迷要追劇亦好方便，只要加支USB手指，就可以進行預校錄影，遲咗收工都唔怕Miss一集！音效方面，內置揚聲器具備有SRS模擬環迴立體聲效，另外還具備光纖輸出5.1，呢個價位、呢個吋數、呢個聲畫，收貨啦！</p><p>鋼琴木　貴氣5.1</p><p>有咗個大電視，再來當然要配番套靚聲5.1，英國品牌嘅Mordaunt-shortAlumni5.1音響系統，由原價$6,980減到$4,680，主打低音靚聲，再配合電視睇BD，真係嘭嘭聲震到入心入肺，而且外觀都好有睇頭，用上鋼琴木面，擺喺屋企高貴大方，睇得又聽得！
</p><p>原價：$6,980<br>開倉價：$4,680</p><p>卡片DCiA自動化</p><p>PanasonicDMC-FP1，有1,210萬像素；機身薄又輕，只重121g，而且仲有銀同粉紅兩色選擇。內置iA自動場景，拍攝人像時會自動轉到人像模式，加埋人臉偵測功能，更唔使驚會失焦喇！<br><br>原價：$2,180<br>開倉價：$950</p><p>筍貨Showroom<br>Yamaha　靚聲喇叭</p><p>好多人都鍾意用部iPhone去聽歌，YamahaPDX-30可以支援iPhone同iPod聽歌嘅同時，仲可以叉埋電，音質仲達中高階機級數！<br><br>原價：$1,380<br>開倉價：$980</p><p>LGBD-560　一千有找</p><p>藍光碟機，$980拎走！呢部BD-560可睇碟之外，仲支援2TB外置硬碟，可播放MKV格式影片，另外仲可以睇埋BD-Live同YouTube。<br><br>原價：$1,780<br>開倉價：$980</p><p>TEACLS-L600　表現平均</p><p>如果想搵抵玩嘅5.1系統，TEAC呢套LS-L600絕對係不二之選，雖然功能唔算標青，但勝在高中低音表現夠平均，而且價錢亦見抵玩。<br><br>原價：$2,980<br>開倉價：$1,680</p><p>SANYO暖蛋　暖笠笠</p><p>今年冬天好似特別凍，想過一個暖笠笠嘅新年，這款SANYO暖蛋KIR-SE1HKS幫到「手」，佢可經USB叉電，最正係有得調校溫度，真係冷熱隨意，包無辣親手！<br><br>原價：$498<br>開倉價：$280</p><p>開倉資料</p><p>日期：1月21日至2月2日<br>地址：旺角西洋菜街51號友誠商業中心10樓全層<br>查詢電話：華仁影音（27877993）</p></body></html>