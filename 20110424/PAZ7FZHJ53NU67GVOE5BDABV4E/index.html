<html><header><meta charset="utf-8"><title>挺未未，我有say</title></header><body><h1>挺未未，我有say</h1><p>彩色少女</p><p>余一心（藝術工作者）<br>「遊行前用乳膠漆溝水髹咗白色，代表中共嘅白色恐怖。之後髹彩色塑膠彩，令白色消失，畀大家感到藝術應該係開心，談論到政治，都可以好喜悅。」<br>李家皓攝</p><p>白色恐怖蟲</p><p>程展緯（藝術工作者）<br>「呢個造型好似蝸牛，代表白色恐怖慢慢咁過嚟，譬如重案組調查塗鴉藝術家，港鐵抽廣告威脅傳媒唔可以講佢哋壞話。當然，中國嘅白色恐怖仲厲害。」</p><p>被白色恐怖拖住的狗</p><p>王先生	（視覺藝術課程畢業生）<br>「黑色嘅好似一隻狗，用條白色鎖鏈拖住，代表白色恐怖，會用嚟跪拜『自由戰士』。第一次拎藝術品遊行，因為呢次關乎自由表達問題，藝術界應該參加。」</p><p>滑板河蟹</p><p>阿喜（藝術愛好者）<br>「噚晚先開始做，加咗車轆，擺喺地踩住行，大家可以聯想到打橫行。好似呢次中央政府用一貫作風對付艾未未，已經去到等同向國際宣戰階段。」</p><p>巨型草泥馬</p><p>黃先生（藝術工作者）<br>「我同朋友用咗三日時間做咗呢隻動物；草泥馬代表一種不滿政府打壓言論嘅象徵，今日行出嚟都係想國家同社會多啲藝術表達自由。」</p><p>釋放艾味</p><p>魂遊（藝術工作者）<br>「呢啲係中醫用嘅艾煙，燒着佢，啲煙飄入空氣，你已經捉唔到佢，代表我哋要爭取釋放艾未未。作為藝術家最關心係言論自由同創作自由，我哋要爭取。」</p><p>赤膊紅人</p><p>阿謙（藝術工作者）<br>「艾未未只係表達自己意見，如果咁都可以被拉或者失蹤，我覺得冇唔可以接受嘅事，所以今日用呢個方法表達希望釋放艾未未嘅聲音。」<br>謝榮耀攝</p></body></html>