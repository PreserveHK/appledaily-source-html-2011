<html><header><meta charset="utf-8"><title>趣趣地：小兵阿亮被勒令封嘴</title></header><body><h1>趣趣地：小兵阿亮被勒令封嘴</h1><p>阿仙奴日本小將宮市亮（圖）借咗去荷甲飛燕諾，迅速成為受關注球員，皆因過去3場替飛燕諾上陣嘅荷甲都有好表現，自然成為當地傳媒嘅寵兒。不過，由於阿仙奴向飛燕諾施壓，後者決定未來一個多月，都不會讓阿亮接受傳媒訪問，避免影響呢位高中生嘅成長，同埋令佢集中精神喺球場上，而唔係應付傳媒咁話。</p></body></html>