<html><header><meta charset="utf-8"><title>上海直擊ANewHPWorld爽過iPad同Tab　WebOS實機宣戰！</title></header><body><h1>上海直擊ANewHPWorld<br>爽過iPad同Tab　WebOS實機宣戰！</h1><p>正當蘋果迷觀望iPad2幾時出，HP將收藏多時嘅撒手鐧、首部行WebOS嘅TouchPad，拎到上海作亞洲發佈，吸引近千唔同國家記者搶試。用後感：爽快度穩勝iPad，絕對係勁敵！<br><br>記者、攝影：許福合</p><p>卡片式預覽</p><p>雙核心處理器推動下，WebOS在多程式處理效率上，比iPad或Android嘅Tab都好得多！現場實測，就試過開啟遊戲後，再切換至不同應用程式，完全無窒格。要切換程式時亦好簡單，按下Home鍵，畫面會彈出卡片形視窗，顯示執行中程式，可以左右拉選擇，一次五、六個都無問題，要關上亦好容易，向上一拉就馬上關閉，夠晒直覺。</p><p>過千Apps</p><p>WebOS暫時公佈就有上千款應用程式！內置Synergy通訊功能，只要登入facebook、Google、MicrosoftExchange、Linkedin或Yahoo!，就會自動更新通訊錄、日曆及電郵。要回訊息時，內置QWERTY鍵盤，按鍵有四種大小供選擇，文字與數字切換亦方便，HP更寫包單，推出之時會有完整中文嘅支援。</p><p>訂閱雜誌</p><p>唔少人會用Tab嚟睇書，應用程式之中亦包括咗Amazon嘅《Kindle》WebOS版，可以從KindleStore超過810,000冊書籍之中購買電子書，又可訂閱《Time》、《Fortune》及《People》等雜誌；想睇戲？可透過MovieStore下載電影及電視節目！</p><p>HPTouchPad實機測試<br>傳送網址</p><p>利用藍芽可將網址傳送到WebOS手機上（例如Pre3）。</p><p>支援Gmail</p><p>電郵軟件橫向顯示，有三列文件標題及內容，可支援Gmail。</p><p>Touchstone無線叉電</p><p>內置嘅Touchstone技術，毋須駁線，放在架上就可叉電。</p><p>支援Flash10.1</p><p>內置瀏覽器已可使用Flash10.1播放影片，上網的確少好多煩惱！</p><p>體感操控</p><p>現場示範體感操作飛機遊戲，操控極流暢，畫面仲好順㖭！</p><p>睇相同步fb</p><p>相片軟件可任意旋轉放大縮細；並同步上fb等社交網站。</p><p>Profile</p><p>操作系統：WebOS<br>處理器：QualcommSnapdragon雙核APQ80601.2GHz<br>屏幕：9.7吋XGA電容式、多點觸控屏幕<br>內置儲存：16GB/32GB<br>功能：Flash10.1、Wi-Fi、3G、GPS、藍芽、BeatsAudio、Micro-USB<br>體積：190×242×13.7mm<br>重量：740g</p><p>同場加映<br>TouchSmart610　輕觸斜住玩</p><p>23吋TouchSmart屬一體化電腦，輕觸式設計，可以向後傾斜60度，打字更就手。</p><p>Paviliondv4　細芒睇Blu-ray</p><p>dv4多媒體功能強勁，i系處理器、14吋屏幕、內置BD光碟機，細芒機中較少見！</p><p>Paviliondv7　靚聲靚畫</p><p>純走多媒體娛樂路線，顯示卡起用AMDRadeon，音效則使用BeatsAudio，聲畫同樣有水準。</p><p>EliteBook8460p　玩足32小時</p><p>商務使用系列，i7配8GBRAM，規格強勁；電池喪玩32個鐘，長氣到唔信！</p><p>未來新機概念<br>WebOS溝手錶</p><p>概念手錶，可與WebOS裝置雙向同步訊息，直接在手錶上接收或發送預設文字。</p><p>可屈顯示板</p><p>HP加州實驗室研發，可屈曲顯示面板，可應用在電腦、Tablet及手機上。</p></body></html>