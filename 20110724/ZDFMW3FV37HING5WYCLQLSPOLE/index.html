<html><header><meta charset="utf-8"><title>質素取勝港星級陪月員　月入逾兩萬元</title></header><body><h1>質素取勝<br>港星級陪月員　月入逾兩萬元</h1><p>本港陪月員薪酬以近萬元起，吸引一眾中年婦女紛紛入行，成為土產的搶手行業，更引來黑工月嫂欲分一杯羮，本港陪月員揚言有麝自然香，有信心不怕被搶生意，更有星級陪月員排期到明年初。</p><p>衞生質素取勝</p><p>同為52歲的夷姐和燕姐，均為循道衛理觀塘社會服務處陪月課程的畢業生。燕姐笑言：「有朋友話大陸嗰啲殺到嚟，廿四小時，響度瞓埋，我哋呢行冇得做。但呢啲（黑工）冇保障，請嗰個人都犯法，無謂請一個月（陪月）而觸犯法律。」夷姐則指港產陪月具質素取勝，「衞生係數一數二，我做過嘅內地媽媽，好擔心返到去啲月嫂唔乾淨，仲想叫內地嘅月嫂落嚟向我哋學嘢」。<br>另一位星級陪月何玉珍（62歲），憑着不言休精神在陪月界打出名堂，08年在基督教勵行會完成陪月課程後投身陪月員，之後邊做邊讀嬰兒按摩及產婦特別護理等課程進修增值，今年4月她更獲頒尤德爵士紀念基金自我增值獎。珍姐寄語同業：「做好陪月呢份工，最緊要由心出發。當BB係自己所出，當BB父母係自己嘅子女。」她的檔期已排至明年3月。<br>陪月員並無劃一收費，像珍姐的級數，工作四星期收費逾兩萬元。而一般陪月員普遍月薪由7,000餘元至萬多元不等。<br>《蘋果》記者</p></body></html>