<html><header><meta charset="utf-8"><title>凍滷水浸雞翼　大隻唔縮水</title></header><body><h1>凍滷水浸雞翼　大隻唔縮水</h1><p>一般人煮雞翼，都會將雞翼放入滷水，煮滾後熄火浸一陣，正因為咁，雞翼的水份被熱滷水抽走，所以雞翼會縮晒水。要唔縮水，紅廚吳永皓師傅就話落冰好緊要！將雞翼放入滾水中，當水就滾見到有泡時，熄火浸3至4分鐘，之後再開火，等水滾又再熄火再浸，重複至雞翼浮起，就可以保持雞翼的水份，之後放入凍滷水汁入面加冰，凍滷水俾熱的雞翼抽入肉中，不會縮水之餘又入味，不過最好浸過夜，這樣雞翼就可以又入味又大隻！</p><p>浸熟雞翼</p><p>1.先將雞翼放入滾水中，當水再滾起，熄火浸3-4分鐘，開火待水再滾起，熄火再浸，重複至雞翼浮起。</p><p>浸凍滷水</p><p>2.將浸熟的雞翼放入凍滷水中，然後放適量的冰，浸過夜就更入味。</p></body></html>