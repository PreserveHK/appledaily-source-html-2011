<html><header><meta charset="utf-8"><title>中環在線：證券業協會擇吉10條「1」參選 - 李華華</title></header><body><h1>中環在線：證券業協會擇吉10條「1」參選 - 李華華</h1><p>唔少有意今年拉埋天窗嘅戀人，都想揀11月11日為結婚大日子，因為2011年11月11日，6條「1」百年難得一遇。不過，結婚擇日就聽得多，估唔到連遞表參選都要揀日子，華華講嘅係香港證券業協會。<br>噚日華華同新上任嘅香港證券業協會主席馮煒能（Brian）加埋一班協會董事飯敍，適逢區議會選舉完結，Brian提醒華華，選舉委員會今日開始接受新一屆提名，入到選委會就有權投票選特首。香港證券業協會準備提名6至8位參選，已經擇咗日子，今個星期五去遞表，仲話約埋一齊朝早11點11分上去，即係11年11月11日11點11分，10條1，佢玩晒。<br>至於身為協會主席，Brian就話，自己應該都會參選，之前唔少圈中人都話有意參選，睇嚟今屆選情激烈。</p></body></html>