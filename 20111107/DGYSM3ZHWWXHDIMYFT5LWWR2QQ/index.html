<html><header><meta charset="utf-8"><title>中環在線：柳傳志退休畀楊元慶99.99分 - 李華華</title></header><body><h1>中環在線：柳傳志退休畀楊元慶99.99分 - 李華華</h1><p>聯想集團（992）上周三宣佈，柳傳志辭任董事長，交棒畀楊元慶。柳傳志最近接受內地傳媒訪問，大談10年退休計劃，佢對自己呢5年嘅成績非常滿意，尤其帶領聯想成為今年全球電腦市場老二，所以畀咗自己98.95分，畀楊元慶就99.99分。<br>雖然自我感覺良好，但佢話「絕對不願意看到子女入聯想打工」。點解？「對其他員工不公平，對有能力的員工更會造成壓力，反正子女有能力的話，去哪兒都能工作！」佢仲話，當初個女喺美國讀完書，曾經要求做佢繙譯一年，順便向老竇偷師，但柳傳志一口拒絕。<br>柳傳志話聯想集團業務已經上晒軌道，退休都退得安心，希望母公司聯想控股能夠喺2014至2016年完成整體上市。不過，高盛就唔多睇好，仲即刻將聯想踢出確信買入名單，睇死聯想冇咗柳傳志唔掂！</p></body></html>