<html><header><meta charset="utf-8"><title>花絮：保頓贏波靠牧師領禱</title></header><body><h1>花絮：保頓贏波靠牧師領禱</h1><p>保頓啱啱喺聯賽主場大勝史篤城5:0，真係如有神助！領隊哥尼（後）賽後話，贏波真係靠神幫佢手。話說佢喺比賽之前一晚去咗教會，嗰度嘅牧師都有睇波，知道保頓成績麻麻，哥尼隨時飯碗不保，所以牧師就叫信眾一齊為哥尼祈禱。結果，保頓成隊波上晒身咁，大勝一場！</p></body></html>