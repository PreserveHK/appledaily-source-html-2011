<html><header><meta charset="utf-8"><title>行街散心撫喪親之痛徐淑敏中環血拼老公湊女埋單</title></header><body><h1>行街散心撫喪親之痛<br>徐淑敏中環血拼老公湊女埋單</h1><p>徐淑敏（Suki）的寶貝女黃心瑤（Vianna）越大越精靈，一家三口前日出巡ifc，老公黃浩（Kenny）負責湊女，好讓老婆安心挑選高踭鞋，最後當然負責付款。Vianna的美笑容完全是媽咪的翻版。</p><p>徐淑敏和老公黃浩帶着囡囡黃心瑤前日出巡中環，一家三口到ifc的美國牌子ColeHaan店血拼，向來錫到老婆燶的Kenny，全程耐心地陪Suki揀鞋揀手袋，更負責埋單。</p><p>倒模靚媽笑容</p><p>同行的Vianna十分乖巧，不但沒扭計，還對着媽咪揀的高踭鞋感到好奇，目不轉睛望着媽咪扮靚。Vianna的一對大眼最似爸爸，而小嘴甜笑時就是Suki的倒模，集齊父母優良因子。<br>上月喪父的Kenny，下周六會在紅磡世界殯儀館為亡父設靈，他的心情漸漸平復，前日一家外出散心，Suki專攻高踭鞋，試穿後決定買下。梳了「噴泉頭」的Vianna很黐爹哋，在爹哋懷中的她攬着熊啤啤，開心笑不停。<br>記者昨日致電Kenny，他說：「噚日得閒咪一家出吓去，想帶Vianna去多啲街，見多啲嘢，唔好咁怕人，佢家一星期會返兩日playgroup，一日係英文，一日係普通話，返學有其他小朋友，佢好開心。」</p><p>B女牙牙學語</p><p>問到前日購物可有預快將14個月大的Vianna，Kenny說：「揀咗對鞋畀佢，可惜冇size。」Vianna越大越精靈，Kenny說：「佢真係幾活潑，成日咿咿呀呀，學緊講嘢。」<br>採訪：比華利、馬建華<br>攝影：黃曉程</p></body></html>