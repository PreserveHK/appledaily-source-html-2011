<html><header><meta charset="utf-8"><title>長氣i7　21mm薄攝書櫃</title></header><body><h1>長氣i7　21mm薄攝書櫃</h1><p>揀Notebook有時好難取捨，大芒薄身電池一定唔襟；慳住玩又對唔住自己！近期LenovoThink系列又添新丁，其中商務型嘅T420s唔止可以外接電池，令操作時間長達30粒鐘；此外以i7機種嚟講，21mm厚度亦算得上纖薄，靜靜雞放上書櫃，唔覺眼o架！<br><br>記者：陳國輝<br>攝影：陳盛臣</p><p>翻食RapidBoot快20秒</p><p>近排Lenovo頻頻添食，皆因旗下產品已添加RapidBoot。T420s及X220亦唔例外，呢種技術最大好處係令開機時間更快，據稱，佢比一般Windows7電腦平均快20秒咁多！兩部個「膽」都唔差，X220配160GBSSD硬碟，而T420s就採用320GBSATA，一部輕啲，另一部容量大啲。特別一提係，T420s具備支援Optiums技術嘅nVIDIAQuadro顯示卡，優點係更加節能同更快，難怪Lenovo誇口話：全球四磅以下Notebook，佢速度最快！<br>除咗講速度快同慳電，T420s與X220亦跟足ThinkPad原有特點，例如配置防潑水鍵盤，可加強防盜嘅指紋識別系統。同埋Keyboard中間粒紅色滑鼠鍵，一睇就認得！</p><p>DetailsSnap
</p><p>Profile</p><p>型號：ThinkPadX220/T420s<br>處理器：IntelCorei7-2620M<br>操作系統：Windows7Professional64bit<br>記憶體：4GBDDR3<br>顯示屏：12.5吋/14.1吋HDInfinity16:9<br>硬盤：160GBSSD/320GBSATA<br>光碟機：Optional/雙層Multi-BurnerDVD<br>電池：6-cell鋰電<br>重量：1.3kg/1.67kg<br>端子：USB2.0、SD卡、指紋識別器<br>體積：349×236×23.1/343×230.1×21.2mm<br>Lenovo（800938882）</p><p>同場加影<br>銀邊EDGE加入HDMI</p><p>唔鍾意商務Feel，想Grand啲？有，呢部ThinkPadEdge就加咗個銀色框，搭埋機面機內盞紅燈，設計有心思，但講到有無MacBook隻發光蘋果咁型，可能就差啲。配置上，E220s亦採用較輕嘅128GBSSD硬碟，仲有HDMI輸出㖭，駁電腦睇靚片，可以搵佢。</p><p>ThinkCentre22秒開機</p><p>如果想換Desktop，Lenovo亦有ThinkCentreM91。硬件配置IntelCorei處理器以及500GB硬碟，規格一般，但勝在開機夠快，22秒完成！另外，你可能會覺得個Case好平民化，無乜特色，但官方強調大部份Desktop個USB位做得太貼，而M91就有Mic位隔開，即係話，同時插兩隻USB都得。</p></body></html>