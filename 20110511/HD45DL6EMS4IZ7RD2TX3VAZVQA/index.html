<html><header><meta charset="utf-8"><title>我有Feel：VW最強3D導航</title></header><body><h1>我有Feel：VW最強3D導航</h1><p>正所謂出外靠朋友，我喺外國試車，最佳朋友肯定係GPS。HeadupDisplay（投射式GPS）已經唔係咩新鮮事，有齊時速顯示同簡約地圖，就算揸唔熟嘅路都可減低分心程度。最近VW同麻省理工合作，研發出更勁嘅3D地圖，唔係Shinco同PaPaGo嗰啲，而係真真正正一大片投射喺你面前！全3D立體顯示充滿科幻感，附近建築物高矮、面前路口交滙等，一眼睇通晒，仲會跟住駕駛方向轉，令你安全又放心，就算去到陌生地方都唔使怕啦。<br><br>記者：徐影龍</p><p>YouTube片段： http://www.youtube.com/watch?v=zKLAeq1m2TY&amp;feature=player_embedded </p></body></html>