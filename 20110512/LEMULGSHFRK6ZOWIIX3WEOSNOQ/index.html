<html><header><meta charset="utf-8"><title>自細惹火　遭女生杯葛樂瞳愛黐男人</title></header><body><h1>自細惹火　遭女生杯葛<br>樂瞳愛黐男人</h1><p>樂瞳在《點解阿Sir係阿Sir》飾演「中女」一角，經常睩大雙眼扮惡鬧人，跟三個男同學組K4做學校壞分子，橫行霸道。不過現實中，此「中女」原來只是鵪鶉，求學時期被女同學杯葛，自認是「薯仔」，卻喜歡跟男生玩。</p><p>入行不久已拍過幾套劇集的樂瞳，近日憑在《點解阿Sir係阿Sir》中飾演「中女」而人氣急升。劇中樂瞳與三個男學生聯群結黨，經常與男同行，這點與現實中的她差不多，她說：「我覺得女孩子嘅世界會較多是非，無端端又會杯葛你，做朋友其實好簡單。中學時候，有啲女同學突然憎我，話我好寸，其實我個人好乖，係薯仔。我都會有女仔朋友，但通常玩、吹水就同男仔多，覺得會開心啲。」她表示與相熟的人才會表露粗豪的真性情。</p><p>自覺演得過火</p><p>離開角色，樂瞳原來是鵪鶉，她指自己不易發怒，並說：「有乜事都㩒住，唔開心返到屋企先喊，但對男朋友會苛刻啲，中女都係想人錫、吓錫吓，我係幾倚賴男朋友嘅人。」<br>在《點》劇的角色野蠻，問樂瞳怕不怕有反效果惹人反感？她謂：「呢個角色性格唔係太討好，但反而啲人鍾意。我都覺得自己演技over咗少少，家豪哥（監製）都有咁講，但因為最尾我會變番乖，佢覺得之前曳可以凸顯個轉變，所以接受咗。」</p><p>學懂投入角色</p><p>拍完《點》劇，樂瞳有感自己的演技比以前進步了，並學懂如何投入角色，她說：「之前有套劇講我爸爸死咗，但我情緒唔到喊唔出，經驗真係尚淺，家好啲，我畀自己70分。」<br>採訪：王連連<br>攝影：陳慧安<br>髮型：Morris（Ilcolpo）<br>服裝：CollectPoint</p></body></html>