<html><header><meta charset="utf-8"><title>拒走o靚模剝衫路Evelyn美味誘宅男</title></header><body><h1>拒走o靚模剝衫路<br>Evelyn美味誘宅男</h1><p>雖然近年的往績顯示o靚模剝得越多上位越快，不過走性格路線的蔡穎恩（Evelyn）就一於少理，將推出的DVD中，Evelyn依舊清純，更會大騷廚藝煮兩味，企圖以此俘虜一眾宅男。</p><p>o靚模蔡穎恩今年將推出DVD，她透露當中會與另一o靚模何思諺（Leanne）齊齊煮幾味，本來以為只屬噱頭，怎料訪問當日，見Evelyn不論切菜還是落鑊也有板有眼，絕對是真功夫。<br>Evelyn一臉自豪地說：「我好細個已經喺屋企煮嘢食o架喇，嗰陣放學肚餓，媽咪又唔畀我食咁多，怕我食得太飽，晚飯冇胃口，咁我咪惟有自己煮囉，就係咁練到一手廚藝番嚟。」</p><p>男友嚐手藝</p><p>問到其男友、組合Mr.鼓手杜志烜（Tom）可有嚐過她的手藝？Evelyn尷尬地說：「多數煮畀屋企人食，不過歷來嘅男朋友都試過我手勢，個個都係咁讚o架！」<br>年紀輕輕的Evelyn，對將來已有一定計劃，她透露有意在退出娛樂圈後開咖啡室或私房菜，她說：「其實家都有儲定錢o架，開間咖啡室都好，又可以有個竇一大班朋友上嚟坐吓玩吓！」</p><p>盼表現真我</p><p>Evelyn又表示在DVD中除了會下廚外，更會去勻大街小巷找尋美食，又到一些平時也很喜歡去的地方，讓fans可以見到她最真的一面，Evelyn說：「其實我想話畀人知，我除咗係模特兒之外，都係一個平凡普通嘅女仔，都鍾意食街頭小食同埋去旺區行街，呢隻碟可以畀fans見到我真實啲嗰一面！」<br>採訪：文國駿<br>攝影：陳俊強</p></body></html>