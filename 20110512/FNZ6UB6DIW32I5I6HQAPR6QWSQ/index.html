<html><header><meta charset="utf-8"><title>一級方程式支架　蜂巢殼夠堅</title></header><body><h1>一級方程式支架　蜂巢殼夠堅</h1><p>買Notebook，自然要留意規格、價錢，不過睇勻咁多甚少會強調機身有幾硬淨。最近試玩東芝這部PortegeR830，外表黑色簡約，但內裹絕不簡單，使用鎂合金真空鑄造，蜂巢結構，比一般物料做的外殼足足硬咗24%，行街都放心啲！<br><br>記者：許福合<br>攝影：王文忠<br>Model：CeciTai@PureModels</p><p>加壓100kg都唔驚</p><p>R830外形唔玩花巧，簡約機身，特別適合西裝筆挺嘅商務用家使用。而且考慮到攜帶外出，有機會跌跌碰碰，它特別參考一級方程式賽車設計成支架，可以減低撞擊力；加上機殼採用真空壓鑄鎂合金及蜂巢結構，令到機身硬度大幅提高，比一般機殼強度提升24%。記者特別試過在機面用力按壓，感覺上就好似按在鋼板上一樣，非常硬淨！據資料指出機面即使加壓至100kg都受得起，咁堅嘅Notebook，放重要資料特別放心。</p><p>長玩9.5小時</p><p>13.3吋嘅R830，重1.5kg，相比於同尺寸Air嘅1.32kg，實際感覺分別不大，但硬件規格上就絕對走先一步。它使用第二代Corei5，一邊打文件，一邊睇YouTube，再開多幾個網頁都仍然順暢。我同好多Notebook用家一樣，都好着重電力，R830跟一個6Cell電池，可以用到9.5小時，試過循環播放一套1080p影片，這種高強度試煉都能夠連續播四個半鐘，都算係意外驚喜；想再耐玩啲，可以考慮購買9Cell電池，可以撐14粒鐘，盛惠$1,800。</p><p>用腦玩App</p><p>ProductSnap！</p><p>Profile</p><p>處理器：IntelCorei5-2410M（2.3GHz）<br>記憶體：2GBDDR3<br>硬碟：500GB<br>光碟機：9.5mmDLDVDSuperMulti<br>顯示卡：IntelHDGraphics3000<br>屏幕：13.3吋HDLED<br>作業系統：Windows7Professional<br>體積：316×227×18.3-26.6mm<br>重量：1.5kg<br>查詢：其士（29533555）</p></body></html>