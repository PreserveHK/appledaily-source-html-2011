<html><header><meta charset="utf-8"><title>莊思敏　花心烈女</title></header><body><h1>莊思敏　花心烈女</h1><p>性格爽朗的莊思敏Jacquelin，心直口快，直認貪新鮮又快厭舊，令她從不錯過試車機會，有車匙在手就乜都試一餐。試車無數，心頭好亦多的是，面對BMW650iA開篷車，評語如出一轍：「開篷車？我OKo架！個篷有時開吓有時閂吓，感覺新鮮啲嘛。」<br><br>記者：許維雅<br>攝影：梁細權<br>Hair：RoyYung@KENQi<br>Wardrobe：JanAhlgren</p><p>乜都制　三級就No</p><p>幾年前人人只會叫她做吳浩康女友，到現在好多人都喊得出莊思敏這個名，這兩年總算有些少成果。一步步建立自己的名聲，背後的最大動力莫過於膽識，隆胸唔怕認，敢作敢言的形象為她帶來不少工作機會，例如近期為J2新少女節目「姊妹淘」當主持。摸索Jacquelin的膽量底線，三級片拍唔拍？「除咗三級片，乜角色都夠膽做！」做癲婆都肯？怎知興奮大叫：「我好想呀！我成日同晶哥講好想接套戲係做一個好癲嘅角色，最好剃頭，因為我好想，但現實中無機會，實俾經理人鬧死。」<br>性格如是，你我都估到她駕車的膽識當然不細，「飄移？唔驚！最緊要有保險。」「鍾意揸快車！不過近年少咗，因為太多快相機，香港限制太大喇，我覺得車速70真係好慢，所以香港咪成日塞車！」Jacquelin更笑言自己唔可以搬入新界北，唔夠一個月就俾人扣晒分！</p><p>乜都啱　Dream哥是Deep</p><p>由未考牌已跟朋友去MorningDrive，到考到牌就成日偷老竇啲車揸，貪刺激的Jacquelin自細愛揸車。老竇愛換車，玩車朋友一大堆，對車從不陌生的她還有一貪，就係貪新鮮，「平治、寶馬、賓利都試過，亦揸過朋友嘅古董車，總之一有車匙喺我手，我都會試。」話DreamCar係BENTLEYContinentalGT或PORSCHEPanamera，究竟鍾意雙門定四門？「總之款獨特少人有。我都鍾意古董車，試過揸朋友架古董MINI，乜都冇好得意，軚又超實，要畀晒力咁揸好過癮！」呢位小姐乜都叫過癮！<br>借來時速達250km/h，0-100km/h只需5秒的BMW650iAConvertible讓她試駕，應可滿足她的胃口，怎知她最大興趣反而是6系的開篷外形，「好型呀！個樣夠惡夠Cool，操控又比我想像中舒服。估唔到開篷可以開得咁快，我都鍾意開篷車，唔使咁悶，可以多啲變化。」暫時來看，莊小姐最長情的，相信只有她的愛人Deep哥。</p><p>BMW650iAConvertible</p><p>引擎：4,395ccV8連TwinPowerTurbo<br>馬力：407hp/5,500-6,400rpm<br>扭力：600Nm/1,750-4,500rpm<br>傳動：8速Steptronic連+/-<br>售價：$1,708,850<br>查詢：31299000（BMWHK）</p></body></html>