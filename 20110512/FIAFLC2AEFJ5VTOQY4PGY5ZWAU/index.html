<html><header><meta charset="utf-8"><title>港姐面試奇葩盡出MK嘉欣大戰怪胸人</title></header><body><h1>港姐面試奇葩盡出<br>MK嘉欣大戰怪胸人</h1><p>去年港姐質素劣評如潮，就連CNN亦嘲為「豬扒盛會」，港姐慘成國際笑柄，雖然無綫不想佳麗再度出醜，今年盡量揀選質素較佳靚女面試，但在昨日將軍澳電視廣播城舉行的首輪港姐面試中，仍不乏騎呢一族。</p><p>昨日參與面試近80位佳麗中，較省鏡的有MK女打扮的翻版李嘉欣、縮胸周秀娜、港版林熙蕾和純情版蔡依林幾位，部份冇樣睇的佳麗惟有狂騷身材搶鏡。當中身材最震撼者，首推上圍拍得住荷李活肉彈彭美拉安德遜的「怪胸人」，她上圍邊大邊細兼堅挺無比，猶如偷偷放了兩個籃球來裝胸。另外，古銅膚色、貌似張文慈的「曬燶Pinky」，穿上背心短裙酥胸半露十分養眼。<br>若讀者知道今屆面試港姐的底細，歡迎電郵至mailto:adent@appledaily.com報料。</p><p>索爆組</p><p>高Cup組</p></body></html>