<html><header><meta charset="utf-8"><title>好重皮！食肆捱唔住</title></header><body><h1>好重皮！食肆捱唔住</h1><p>【本報訊】2011年是加價年，多項公共事業加價，人民幣升值令食材加得尤其厲害，不少本地小型食肆難以經營，而熾熱樓市推高租金成為「催命符」，業界料農曆年後或掀小型食肆結業潮。<br>「做咗30幾年，冇見過啲嘢加得咁離譜！」佐敦阿四過橋米線老闆四哥稱，米、蛋、食油等過去數月加價最少20%，但他決定月內拉閘，是因新業主擬將租金由3.5萬元加至5.5萬元。他經營該店逾12年，業主兩番易手，「舊業主有人情味，家業主多數係炒家，點傾吖」。<br>客似雲來也面臨結業，恐怕這是地產霸權下的古怪現象，四哥在尖沙嘴及藍田的兩間茶餐廳，遲早面臨經營壓力：「租約一到期，肯定又加租啦！」<br>阿駿07年與幾名友人在旺角煙廠街合資開樓上cafe「PressCorner」，獲業主「開恩」，租約頭兩年月租7800元，之後兩年加至8500元仍可勉強「維皮」，但過去一年特別辛苦，食材瘋狂加價，午餐肉、冰粒及咖啡豆等貴20%至30%，樓上cafe也越開越多，競爭激烈。</p><p>「搵幾多都係要嚟交租」</p><p>不過，PressCorner定於1月尾結業，「催命符」是熾熱樓市，舊業主最近售出單位，「新業主係大財團，唔使諗都一定會加租」。同區類似單位月租升至1.5萬至2萬元，「農曆年後係淡季，與其蝕住做到加租，不如壯士斷臂」。阿駿說，該店兼職員工時薪23元至25元，少於當局建議最低工資的28元，最低工資實施也帶來壓力，「樓市有升冇跌，食材繼續貴，飲食業好難做」。<br>名牌曲奇專門店老闆謝寧預期今年經營壓力大增，九龍城旗艦店就因業主收回舖位而需在同區另覓新舖，租金升一倍：「租金不斷加，政府冇監管，搵幾多都係要嚟交租，好多行家都寧願唔做！」<br>餐飲聯業協會會長黃家和稱，全港約有1.4萬間食肆，農曆年後通常有200至300間結業，料今年更嚴重，相信都是小型食肆。</p></body></html>