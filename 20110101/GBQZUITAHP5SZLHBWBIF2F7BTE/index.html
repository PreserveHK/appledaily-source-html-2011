<html><header><meta charset="utf-8"><title>趣趣地：費Sir小器唔借兵</title></header><body><h1>趣趣地：費Sir小器唔借兵</h1><p>都話曼聯領隊費格遜（圖）小器o架啦！之前佢嘅愛子達倫無論係執教彼德堡抑或普雷斯頓時，都不時將曼聯麾下新星借畀個仔，點知達倫喺日前俾普雷斯頓炒魷之後，老費即刻收回借畀普雷斯頓嘅3名紅魔球員後衞迪拉治、中場占士及前鋒祖舒亞京治，搞到要喺今日鬥打比郡嘅普雷斯頓，亂晒陣腳。家普雷斯頓已喺英冠包尾，仲俾老費兩父子咁搞法，容乜易真係降班o架？</p></body></html>