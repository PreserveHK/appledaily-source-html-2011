<html><header><meta charset="utf-8"><title>伴遊銅鑼灣買衫解悶金剛台辣妹左右逢源</title></header><body><h1>伴遊銅鑼灣買衫解悶<br>金剛台辣妹左右逢源</h1><p>來自台灣的金剛雖然並非靚仔一族，但卻憑其唔鹹唔淡廣東話及搞笑形象贏得不少女性歡心。曾與「豬扒港姐」張嘉兒傳緋聞的他，前日偕兩台灣辣妹及一男友人到銅鑼灣買衫，兩辣妹全程黐實金剛，笑得心花怒放，金剛果然女人緣十足。</p><p>月前擔任無綫節目《超級遊戲獎門人》主持，及劇集《巾幗梟雄之義海豪情》中飾演日本軍官的金剛，雖然已有拍拖數年的台灣女友Miya，但因二人經常分隔兩地，金剛惟有相約其他友人出街食飯解悶。前日金剛便偕友人到銅鑼灣購物解悶。</p><p>指手畫腳笑嘻嘻</p><p>前日傍晚6時半，金剛與兩位身材樣貌娟好的台灣辣妹及一男性友人，在銅鑼灣崇光百貨附近行街。四人走到附近Anytime睇衫，金剛揀了黑色上衣左拼右拼，兩辣妹即指手畫腳不停給他意見，又為金剛揀靚衫，相當熱情。兩辣妹喜與金剛傾偈，三人全程有講有笑，相反，同行男友人卻慘被冷待，戇居居站在一旁。買完衫，金剛到櫃枱付款，但見他未有即時拿走衣服，估計他要待店舖修改衣服。<br>之後四人到翠華茶餐廳醫肚，逗留了大概半小時後由金剛埋單離開。問金剛兩位辣妹是否其女友，他即急忙澄清說：「朋友嚟咋！」再問一行四人準備到哪裏？金剛說：「跟住我有嘢做。」<br>雖然金剛聲稱有工作，但見他與兩辣妹卻跑進一間寵物店睇貓貓狗狗，兩辣妹對可愛小動物深感興趣，不時向金剛手指指講個不停。<br>至於金剛應付兩女之餘更不停打電話，原來是通知七人車司機前來接載，在七人車抵埗後，金剛更一顯紳士風度為友人開車門，難怪深得兩辣妹歡心。<br>採訪、攝影：朱志聰</p></body></html>