<html><header><meta charset="utf-8"><title>馮仁昭四圍超：王喜躁爆唔認麻煩友 - 馮仁昭</title></header><body><h1>馮仁昭四圍超：王喜躁爆唔認麻煩友 - 馮仁昭</h1><p>王喜噚日同高海寧、李亞男等，喺奧海城宣傳無綫明珠台節目《天下為家》。繼之前處境劇《天天天晴》後，王喜有幾個月冇新劇出，問係咪同之前傳佢個人麻煩有關？王喜着晒火咁話：「你哋係咪想寫死我？我唔識答。」之後彈開咗，但最後王喜都有回應，佢話：「之前嗰啲係誤會啫，如果有機會拍80集長劇，同啲同事相處一年半載，乜誤會都冇晒。」</p></body></html>