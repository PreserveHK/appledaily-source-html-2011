<html><header><meta charset="utf-8"><title>Angelababy仙女企劃</title></header><body><h1>Angelababy仙女企劃</h1><p>Angelababy（楊穎）由元祖級o靚模升呢到潮模，成績有目共睹，最新企劃與i.t旗下的b+ab交叉創作了25件作品，以HawaiiSummer為題打造出girly風格的仙女。Baby日前接受訪問，揚言會朝向其超級偶像姬蒂摩絲（KateMoss）出發，只得5呎7吋的模特兒身高也能步出時裝青雲路，成為80後的新生代styleicon。</p><p>由模特兒、演員，再走到時裝設計師的銜頭，Angelababy新近再與i.t合作，為旗下的少女品牌b+ab作交叉創作，設計了25件以HawaiiSummer為題的別注時裝。</p><p>跟姬魔學打扮</p><p>升呢設計時裝，Baby日前接受訪問時便搞爛gag硬銷自己作品：「b+ab加多個y（楊的英文姓氏）便等於baby，自己可以設計時裝，第一個反應係好興奮，15歲時已經想有自己品牌，加上做咗模特兒更加會愛上時裝。」<br>Baby透露姬蒂摩絲是她的超級時裝偶像，她說：「KateMoss係我心目中styleicon，經理人阿Kim喺我15歲時，成日將KateMoss着衫嘅snap畀我睇，令我有咗希望，KateMoss身形唔高，但有魅力，令我知道有自己style，都可以喺時裝世界有成績。」</p><p>夏日快樂感覺</p><p>今個系列設計都源於Baby自己平時的打扮，Baby說：「自己平時出街唔係好隆重，係一個懶嘅女仔，ruffles長裙係我夏天must-haveitem，再襯高跟鞋同accessory，係少女+accessory方程式。仙女、天堂、夏威夷，每個女仔都鍾意，要做一個girly嘅仙女。自己去過夏威夷拍寫真，今次用咗沙漠、海水、椰樹等元素，由於係春夏節令，用咗好多色彩圖案，帶出夏天happymood。」</p><p>草帽不二風格</p><p>Baby二度主理的b+ab×angelababy系列，用了她鍾愛的連身裙設計，有充滿tropicalbeauty的吊帶彩圖案碎花背心裙，也有濃厚少女味的rufflesdress。色調除有白為主色的上衣，還有彩色印花圖案或潑墨背心。此外，Baby愛mix&amp;match，accessory尤其擔當重要角色，包括草帽、圍巾和腰帶，充滿着Baby穿衣色彩。</p><p>採訪：RitaLeung<br>攝影：MatthewLam<br>化妝：WillWong<br>髮型：CarrCheng@P.O.P<br>場地提供：b+ab（apm）</p></body></html>