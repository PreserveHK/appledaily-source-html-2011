<html><header><meta charset="utf-8"><title>@ttention!：Android大屠殺</title></header><body><h1>@ttention!：Android大屠殺</h1><p>繼Google入侵Notebook界，向微軟、蘋果兩大陣營宣戰後，近日又再動干戈！查實GoogleTV都聽過唔少次，有網站就發佈咗旗下AndroidTV的文章及大量照片。從外形睇同機頂盒無乜分別，但經Wi-Fi上網就可以睇YouTube、優酷及土豆視頻，據講仲支援藍光格式，高清照播！照咁睇，傳統AV大牌都係小心為妙。<br><br>記者：陳國輝</p></body></html>