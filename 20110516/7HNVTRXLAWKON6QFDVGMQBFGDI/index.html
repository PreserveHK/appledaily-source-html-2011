<html><header><meta charset="utf-8"><title>馮仁昭四圍超：林峯堂妹疑與TVB傾約 - 馮仁昭</title></header><body><h1>馮仁昭四圍超：林峯堂妹疑與TVB傾約 - 馮仁昭</h1><p>林峯堂妹林夏薇睇得又演得，有傳聞話連六嬸方逸華都想力邀林夏薇加盟無綫旗下。事隔幾個月，林夏薇噚日忽然現身無綫電視城，難免令人聯想到無綫真係想搵佢傾約，由於近期唔少小生花旦離開，所以要狂搵新人補上。林夏薇噚日踩入電視城，不忘探吓林峯嘅班。林夏薇噚日喺微博上載咗佢喺化妝間同林峯嘅合照，兩個睇落真係相當似樣！</p></body></html>