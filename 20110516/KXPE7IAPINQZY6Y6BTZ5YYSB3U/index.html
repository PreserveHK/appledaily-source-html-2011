<html><header><meta charset="utf-8"><title>中環在線：米蘭站老闆贏股輸馬 - 李華華</title></header><body><h1>中環在線：米蘭站老闆贏股輸馬 - 李華華</h1><p>全城熱捧新股米蘭站（1150），公開認講超額倍數破盡港股紀錄，老闆姚君達可謂威盡。不過，佢隻愛駒「站站名牌」就唔多生性，上周日出賽，大熱倒灶。</p><p>姚老闆隻「站站名牌」，一直以來算冷門，今年初出場都係跑開第8、第12，獨贏賠率曾經去到99倍。不過，近月唔知係咪人逢喜事，連隻馬都醒神啲，4月13日嗰場突然標出跑第2，狀態大勇，即時熱門，5月15日嗰場獨贏賠率更升到7.7倍。<br>不過，隻馬最後竟然跑包尾。華華聽聞，當日「站站名牌」騎師比賽中途，懷疑隻馬流鼻血，所以勒停佢，搞到包尾，實非戰之罪。好在之後經檢查，照埋心電圖，確認愛駒無事，姚老闆可放心慶祝上市。</p></body></html>