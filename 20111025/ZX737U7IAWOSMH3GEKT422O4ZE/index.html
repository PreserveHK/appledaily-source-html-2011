<html><header><meta charset="utf-8"><title>花絮：摩連奴唔畀面隊長</title></header><body><h1>花絮：摩連奴唔畀面隊長</h1><p>摩連奴（右）一向治軍嚴明，連隊長卡斯拿斯（左）都冇面畀；周一卡斯拿斯揸車去練習營之際，竟然遇上因車禍而引起嘅大塞車，塞住喺公路上冇晒符，結果就因此遲到。卡斯拿斯喺facebook度自爆：「呢個星期一開始就好黑仔，遇上大塞車，結果因為遲到畀摩連奴罰款，好彩之前作客馬拉加攞足3分！」證明摩連奴一視同仁。</p></body></html>