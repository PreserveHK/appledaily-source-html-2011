<html><header><meta charset="utf-8"><title>蔣怡迷失花園</title></header><body><h1>蔣怡迷失花園</h1><p>很多人說鑽石只是石頭的種類，不明白為何如此令人着迷，鑽石可愛之處就是在於它是石頭，卻晶瑩剔透閃閃生輝。瑞士珠寶腕錶品牌Piaget將這份來自大自然的寶物回歸基本，變成浪漫的花園，示範的蔣怡當場被俘虜。</p><p>蔣怡直言對鑽石特別鍾愛，她說：「我唔係太鍾意五顏六色嘅寶石，當然加入其他寶石做點綴，可以令首飾有唔同感覺，不過我都係覺得最緊要夠閃，所以鑽石始終係我首選。」鑽石的迷人在於夠閃，Piaget最新的LimelightGardenParty系列，在閃的層面上再加入足以令女士暈倒的元素，就是浪漫。</p><p>櫻花罕有</p><p>藤蔓、櫻花、小鳥，單看這三個詞語，女士們心中的浪漫花園已經有了雛型，這也就是LimelightGardenParty系列的特色。蔣怡大讚設計清新又高貴：「我最鍾意花花款，櫻花好似比較少作為首飾嘅靈感，特別有浪漫氣息，仲有啲紅色寶石做點綴，睇落去年輕啲唔使咁成熟，係我心水推介。小鳥造型就夠晒活潑，平日casual出街戴都得。」</p><p>重型玫瑰</p><p>天生擁有浪漫氣質的玫瑰，系列中有一條頸鏈由540顆圓形鑽石、一顆梨形圓鑽及中央圓鑽組成，行頭十足但不落俗套，蔣怡笑言很喜歡但平日絕不會戴：「我儲啲鑽飾唔算多，我曾經試過成袋耳環首飾帶去旅行唔記得拎走，以後只敢戴銀，就算唔見都唔會太心痛嘛。」</p><p>藤蔓活現</p><p>鑽飾的美麗除了利用品質高的鑽石外，鑲嵌工夫也非常講究，這次為配合花園中植物的設計，Piaget以藤蔓作為元素，但要令藤蔓活現，就要利用多個弧形線條組合而成，這更加依賴鑲嵌師傅的巧手，讓每件飾品除了是配飾也是藝術品。</p><p>採訪：盧妹<br>攝影：林德雄<br>化妝：JennyTziong<br>髮型：Ivan<br>服裝提供：MaxMara</p></body></html>