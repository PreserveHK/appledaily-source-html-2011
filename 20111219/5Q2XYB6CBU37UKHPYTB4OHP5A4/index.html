<html><header><meta charset="utf-8"><title>人物專訪月花10萬為流浪狗　狗癡盼喚醒港人善待動物</title></header><body><h1>人物專訪<br>月花10萬為流浪狗　狗癡盼喚醒港人善待動物</h1><p>【本報訊】生命中誰最重要？不少人的答案是配偶、家人或朋友。對謝雅怡Kelly來說，卻是一頭頭流浪狗。為了牠們，她惹上官非，更傾家蕩產、斷六親，但她仍義無反顧，許下一生一世的承諾。Kelly所經營的流浪狗場，多年來見證了港人對動物的凉薄，至今已收容近200隻流浪狗。<br>記者：盧勁業</p><p>Kelly的狗場位處流浮山，離小巴站約半公里，由簡陋鋅鐵皮搭建，卻滿載她的愛心。「有次我喺大埔見到有幾隻啱啱出世嘅狗女，俾人塞入垃圾桶，就帶返屋企養。新界好多村落都有呢啲事發生，之後我就開始收養流浪狗」。<br>每頭狗都有一個辛酸故事，Kelly說：「呢度嘅狗，大部份來自回收場同貨櫃場，本來用嚟看門口，當個場一執或者搬，啲狗都俾人鎖喺入面，走唔到就活生生餓死。」為省錢，狗主大都不為狗隻絕育，「結果啲狗係咁生，好多狗仔跑出馬路俾車輾死」。<br>本身從事美容業的Kelly，03年和朋友合作收留流浪狗，朋友負責每月7萬元開支，惟至08年因金融海嘯生意失敗退出，經營變得緊絀，「有朋友建議將啲狗放上山，我唔忍心佢哋自生自滅，堅持繼續」。Kelly的善心令她泥足深陷，結果狗隻越收越多，儲蓄越來越少。</p><p>已傾家蕩產斷六親</p><p>佛家相信，善舉能「消災延壽減業障」，對Kelly來說，收養流浪狗的代價是傾家蕩產和斷六親，旁人均斥她是「狗癡」，她因此與家人多次吵架，鄰居反目成仇，「我理解養咁多狗對人都好大滋擾，所以最後搬嚟周圍都冇人嘅流浮山」。<br>唯一一次落淚，是08年颱風鸚鵡襲港，狗場被風暴摧毀，「睇住鐵皮頂吹到翻晒，嗰一刻好絕望，心諗咁辛苦為乜」。她幾經辛苦修復狗場，有感獨力難支，聘來印傭協助打理，卻因此被控違例聘用外傭。她的遭遇經傳媒報道，獲不少人同情，有大學佛學講師寫信求情，又有愛護動物組織發起簽名運動聲援，最後獲法官輕判服務令。<br>官司後Kelly獲得一些公司捐款繼續經營狗場，可惜近年經濟不景，公司捐款減少。現時每月近10萬元營運狗場開支，包括場租、狗糧、為流浪狗絕育及治療等費用，需在網誌及facebook向外募集，也歡迎市民領養。為狗隻如此犧牲，她無怨無悔，「眾生應該平等，凡有生命嘅都應該受到尊重，動物冇辦法保護自己，人類就更應該保護佢哋」。她只希望自己的堅持，能喚醒港人的愛心，善待無辜的動物。<br><br>KellyBlog： http://hk.myblog.yahoo.com/kelly_dogshelter </p></body></html>