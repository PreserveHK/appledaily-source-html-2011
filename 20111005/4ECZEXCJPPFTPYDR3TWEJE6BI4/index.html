<html><header><meta charset="utf-8"><title>西班牙頂級葡萄酒ShowOff</title></header><body><h1>西班牙頂級葡萄酒ShowOff</h1><p>10月除咗有德國啤酒節，仲係西班牙國慶！TalentStateAsia今個月17號喺美麗華酒店，搞咗個西班牙頂級葡萄酒品鑑會。</p><p>神級酒評家予90分以上</p><p>嚟自西班牙32個地區70個酒莊一共250款葡萄酒，以35種葡萄品種釀造，揀得出嚟Showoff當然唔簡單，全部獲得神級酒評家RobertParker評定為90分以上，而且絕少喺市面搵到。<br>其中，西班牙最出名地區裹奧哈（LaRioja），當地傳統酒莊RamirezdelaPiscina歷史可追溯到11世紀，全人手摘葡萄，所釀製的紅酒於2001年得到RobertParker評為92分。<br>此外，年輕酒莊Tabula嘅葡萄酒，喺RobertParker嘅2011年評分中有高得分，ClavedeTabula有95分、GranTabula有94分、Tabula有92分。<br>位於加利西亞省嘅ValDeSil酒莊，有世界上最古老嘅Godello葡萄種植園，Godello釀製嘅白葡萄酒，酸度適宜，香味十足。<br>西班牙葡萄酒果香味重，酒身厚，味道含蓄內斂。紅酒一般偏濃郁，酒味要較長時間揮發，西班牙莊園採用葡萄天然種植法，係近年備受讚賞原因之一。</p></body></html>