<html><header><meta charset="utf-8"><title>關仁隱事：「生B」出陰招封殺勁敵 - 關仁</title></header><body><h1>關仁隱事：「生B」出陰招封殺勁敵 - 關仁</h1><p>模「生B」今年書展係威係勢，不過隨着天氣轉凉，佢嘅人氣開始下滑，工作量大減。關仁知道生B嚟去只係去夜場捽碟，曝光率自然大減，所以佢好擔心冇埋見報機會，跟住好快就冇人記得，所以生B搏命去出席首映，佢逢請必到，仲逢到必早，慌死冇人影佢相。關仁呢排聽聞生B出陰招，佢答應咗出席首映之後，會打去電影公司問究竟仲請咗邊個，一知道有模勁敵，生B就扭計話唔去，因為佢要爭做焦點，仲好自大咁同人講有佢撐場乜都夠。關仁覺得生B真係自以為是，自己知名度都唔係掂過人，憑乜嘢資格出招封殺人，要贏人不如贏自己先啦。<br>撰文：關仁</p></body></html>