<html><header><meta charset="utf-8"><title>馮仁昭四圍超：林海峰谷古巨基飛上天 - 馮仁昭</title></header><body><h1>馮仁昭四圍超：林海峰谷古巨基飛上天 - 馮仁昭</h1><p>近日忙為紅館騷綵排嘅古巨基，為配合個唱推出新細碟《AmazingWorld》，細碟收錄咗5首歌，基仔再搵好友林海峰（Jan）做唱片封套嘅藝術總監。為配合個唱主題，拍封套時攝影師用咗大量紙皮造火箭，寓意基仔化身為空中飛人上去AmazingWorld。新碟特別版仲會隨碟附送鍋釘皮電話套連頸繩，明益fans。</p></body></html>