<html><header><meta charset="utf-8"><title>反對星爺拍悲劇</title></header><body><h1>反對星爺拍悲劇</h1><p>周星馳一手提攜林子善入行，他口中的星爺對他影響很深。林子善在海員學校讀書，最喜歡扮鬼扮馬，同學替他填表考《喜劇之王》訓練班，他為了見周星馳一面，跟在300人後面，終於見到星爺，他說：「嗰時覺得去到又唔見吓，好似好鬼無聊，一入去見到基哥（李兆基），即刻失望喇！我扮一個喺屯門做蠱惑仔嘅friend，基哥睇完，就推我入去見周生喇！」</p><p>「佢成日挑戰我」</p><p>很多人覺得周星馳難相處，林子善偏偏不怕他，更不會阿諛奉承他，林子善說：「佢啲智慧咁高，班門弄斧仲衰，唔鍾意就唔鍾意，以前一開會就問我好唔好，所有人都話好，我就唔出聲，所以佢成日挑戰我。」所謂忠言逆耳，當年林子善舉腳反對周星馳拍《長江七號》，他說：「佢話人哋鍾意睇我笑，不如我整到人哋喊，個個都話好，我唔出聲，佢突然問我『洪爺，好唔好呀？』我話，作為一個觀眾，我由細到大想睇你搞笑，你家整我喊，冇咗你嗰樣嘢，我梗係覺得唔好睇啦！」<br>講到星爺孤寒成性，林子善說：「其實佢唔係咁，喺內地拍戲，佢住五星，都要畀我哋住四星，我又聽住佢話要同我哋其他演員一齊食飯，但係，你問佢要錢，梗係唔得啦！佢係一個唔係好識計數嘅人，係超級唔識，佢對數字唔得o架！」</p><p>「佢叫我畀心機」</p><p>林子善認為每個人都需要用心感受，表面永遠是看不透，他說：「耐唔耐都有打畀佢，話畀佢知我喺TVB，佢咪叫我畀心機！其實佢係一個好關心人嘅人，有時可能識咗十幾年都未必了解佢，了解一個人唔係用眼去睇，係用心感受，只係佢唔鍾意同人解釋。」</p></body></html>