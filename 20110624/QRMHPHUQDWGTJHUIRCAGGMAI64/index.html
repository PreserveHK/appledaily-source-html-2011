<html><header><meta charset="utf-8"><title>趣趣地：「霉度」轉做「切塞」人</title></header><body><h1>趣趣地：「霉度」轉做「切塞」人</h1><p>意甲嘅費倫天拿喺官方宣佈，32歲嘅羅馬尼亞前鋒梅度（圖）將會轉投另一意甲球隊切塞納，雙方簽約兩年。梅度好興奮表示：「我已經好心急想即刻着上切塞納嘅波衫落場比賽，呢間球會正不斷進步，我相信自己會喺新球隊取得成功。」近年「霉過梅菜」嘅梅度舊年曾再因為吸毒被禁賽大半年，而佢復出之後已經成為費倫天拿嘅邊緣人，家仲有球會肯收留佢真係算執到。<br></p></body></html>