<html><header><meta charset="utf-8"><title>馮仁昭四圍超：《武俠》搵A貨台灣過招 - 馮仁昭</title></header><body><h1>馮仁昭四圍超：《武俠》搵A貨台灣過招 - 馮仁昭</h1><p>陳可辛執導，甄子丹同金城武主演嘅電影《武俠》，近日殺到台灣宣傳。片商特登喺內地班咗甄子丹同金城武嘅戲服過嚟，仲邀請咗兩位武藝精湛嘅北藝大學生，喺台北大街大巷表演街頭藝術。只見佢兩個喺大熱天時通街過招，都咪話唔辛苦，不過都大收宣傳之效o架，有路人以為甄子丹同金城武真係嚟咗台北，仲爭住影相㖭！</p></body></html>