<html><header><meta charset="utf-8"><title>上門純粹探仔　全程唔睬栢芝霆鋒父子團聚開工笑晒</title></header><body><h1>上門純粹探仔　全程唔睬栢芝<br>霆鋒父子團聚開工笑晒</h1><p>【鋒芝變之再現歡顏】鋒芝戰已揭開序幕，接着最關鍵當然是他們何時簽紙離婚，結束五年婚姻關係，以及如何安排兩名兒子Lucas和Quintus的撫養權和資產分配連串問題。栢芝前晚欲盡最大努力，攜同兩子主動向到訪的霆鋒送溫馨，可惜兩夫妻見面卻無語，白白錯過面談的大好機會。霆鋒昨日開工笑得開懷，回應跟栢芝前晚決戰陽明山莊的情況。</p><p>謝霆鋒前日由大馬回港，即相約父親謝賢（四哥）陪伴直踩陽明山莊探囝囝，同時與分居太太張栢芝見面，可惜夫妻並未能把握機會洽談，冰封關係始終未融化，栢芝前晚刻意帶仔營造溫馨場面迎接霆鋒，卻未能打動他，霆鋒前晚與囝囝玩了個半鐘，馬上放下兩個月來的牽腸掛肚，昨早精神奕奕到中環拍攝手錶廣告，栢芝今日則繼續返內地趕戲。</p><p>栢芝抱子營造溫馨</p><p>其實一直有傳過去半年鋒芝關係轉淡，兩夫妻曾在家中爭拗不停，但自爆發鋒芝婚變後，兩人近乎零聯絡，栢芝當日火遮眼主動提離婚，事件發展至今已無轉彎餘地，栢芝出招以靜制動，上周向劇組請假兩天回港，有意與霆鋒心平氣和解決問題，加上前晚兩稚子在家，婚變後破碎家庭難得團聚，栢芝前日整天留在屋企平靜思緒，特意吩咐母親、姊弟和助手，甚至經理人等千萬不要造訪，以免令霆鋒有壓力。<br>栢芝故意支開身邊人，餘下三母子在家等霆鋒現身，直至大廈保安通知她霆鋒和四哥到達，栢芝便一手抱着Quintus，一手拖住Lucas站在大門前，等待霆鋒甫進屋即看見賢妻良母的溫馨場面，希望乘機令他心軟。據知栢芝還細心教Lucas講開場白，希望能與霆鋒坐低慢慢傾，可惜事與願違，有知情者說：「栢芝到呢刻都唔想頭家散，所以咪用兩個細路做擋箭牌，希望軟化阿仔（謝霆鋒），佢都諗晒點樣同阿仔講o架啦，但到真係同阿仔見面，佢又唔知點開口，諗住會係阿仔講嘢先，但阿仔又冇出聲，栢芝咪入咗房，阿仔一入屋就同兩個囝囝傾偈，栢芝自己又唔肯行多步，結果兩個冇講到嘢。」<br>見慣風浪的栢芝視今次見霆鋒為挽救婚變的黃金機會，事前一直心情忐忑，她月初到寧波開工時表面平靜，其實對人歡笑背人愁，受婚變困擾的她強顏歡笑開工，休息時則躲在酒店靜思，諗計怎樣跟霆鋒開腔取得共識，豈料臨門窒步。</p><p>「佢仲想挽救婚姻」</p><p>知情者又說：「雖然栢芝同阿仔冇聯絡，但都會喺報紙、記者同啲朋友口中update阿仔嘅情況，所以佢都知阿仔跟住要拍廣告唔得閒，但栢芝又答應咗劇組準時交人，佢講得出做得到，一定唔會失場，家惟有睇吓情況點，總之佢仲係想挽救婚姻，想屋企整整齊齊，始終都係一家人吖嘛。」有指栢芝本答應上周回覆霆鋒的離婚協議，但因為未想到對策，故仍採取拖字訣。<br>霆鋒前日回港即約律師開會商討如何爭取一對仔的撫養權，前晚他與愛兒久別重逢後，更添動力，昨早7時便由下榻的金鐘栢舍出發，到中環四號碼頭天台拍攝手錶廣告。他9時多便化好妝投入拍攝，現場所見，霆鋒好友伍允龍擔任動作指導，兩人在天台上不時有打鬥試位，霆鋒踢腿時動作敏捷。正式埋位時，霆鋒更要在猛烈陽光下穿上皮褸，與一名打扮成黑武士的對手過招，霆鋒奮力揮棍把他打至瞓在地上。<br>霆鋒過去兩月在大馬趕拍電影《逆戰》，父子分離，他又處於被動狀態，難免愁眉不展，霆鋒前晚探仔後心情大好，昨日開工時明顯釋懷，與工作人員有講有笑，看來兩子絕對是霆鋒振作的最大原動力。<br>霆鋒昨日由早到晚直踩接近12小時，直至晚上7時才收工，他臨走不忘向記者說：「辛苦晒咁多位。」問到可掛着兒子？他呆了一呆，助手表哥即拉走他，記者追問霆鋒前晚探仔時可見到栢芝，他笑着點頭。對於拉姑仍未能見到乖孫，霆鋒則沒回應，他表示與母親少聯絡，隨即返回栢舍休息。</p><p>碧芝拒談姨甥去向</p><p>四哥昨午冒熱到現場探班，以示精神上全力撐愛兒，父子同心。傍晚6時多，霆鋒經理人霍汶希（Mani）也到場探班，她避談霆鋒會見律師內容，只說：「霆鋒今次返嚟傾劇本同見導演，佢會逗留幾個星期。」Mani不欲多言霆鋒家事，但透露他探仔後很開心。<br>此外，栢芝昨日足不出戶，但她的姊姊戴碧芝卻在昨午2時多，由陽明山莊接載一女子到銅鑼灣，問她鋒芝是否已簽紙離婚，以及Lucas和Quintus去向，可是如傳聞般到加拿大生活？戴碧芝說：「我唔會答你哋。」問她昨日外出去那裏？她搞笑說：「我想撇甩你哋！」<br>採訪、攝影：林德雄、黃文成、楊浩賢、丁寧</p><p>鋒芝會面示意圖</p></body></html>