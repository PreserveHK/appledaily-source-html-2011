<html><header><meta charset="utf-8"><title>關仁隱事：大鼻「為為」囂走記者 - 關仁</title></header><body><h1>關仁隱事：大鼻「為為」囂走記者 - 關仁</h1><p>「為為」喺電視台拍過嘅劇集唔算好多，有代表性嘅角色真係點都諗唔起，喺近日套《劏屍》裏面做嘅大狀叫做有啲表現，不過佢冇自知之明，成日以為自己已經好紅，係人都要畀面佢。</p><p>通緝記者</p><p>關人就聽講佢出席活動嘅時候，扮晒大牌要求多多，當正自己係視后咁，當然呢啲醜人就係搵佢公司經理人出面做，唔會自己出聲。佢唔止對廣告商大鼻，對記者就更加唔客氣，除咗對同佢老死嘅好啲之外，對其他人都畀面色人睇。試過有次出活動，班同佢唔係好熟嘅記者叫佢做咗訪問先出場，佢就睬你都儍走咗出去，點知完show返到後台一個記者都冇佢至識驚，差啲想報警通緝班記者返嚟同佢問料。<br>Textby關仁</p></body></html>