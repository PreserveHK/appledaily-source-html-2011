<html><header><meta charset="utf-8"><title>小獅炒冰島壯聲威</title></header><body><h1>小獅炒冰島壯聲威</h1><p>英格蘭今晚挑戰世界最強，一班小獅（圖）先喺星期四U21歐國盃外圍賽大勝一場壯聲威，主場5:0大炒冰島U21。小獅喺完半場前先開紀錄，打開缺口之後就越踢越順，後備入替嘅維拉中場加利加特拿喺補時連入兩球完成大捷。英格蘭U21喺外圍賽4戰4勝形勢大好，個別小將表現亦幾突出，唔知有冇幸運兒俾卡比路睇中，有得踢出年歐國盃決賽周。</p></body></html>