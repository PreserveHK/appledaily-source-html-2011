<html><header><meta charset="utf-8"><title>馮仁昭四圍超：汪明荃嫌老公送戒指仔 - 馮仁昭</title></header><body><h1>馮仁昭四圍超：汪明荃嫌老公送戒指仔 - 馮仁昭</h1><p>汪明荃噚日同老公羅家英、鄭欣宜、黃日華等去咗元朗探訪500位老人家，家英哥話前日元宵節同阿姐各有各過，佢仲話：「大家都冇送禮。」家英哥話20年前送過一支黃玫瑰畀阿姐就冇再送過花，佢又送過隻一卡鑽戒畀阿姐。阿姐話平時戴開贊助商啲十卡八卡鑽戒，家英哥嗰隻心形戒指就收埋喺屋企。</p></body></html>