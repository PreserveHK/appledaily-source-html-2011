<html><header><meta charset="utf-8"><title>紅館Talk騷三代同堂許冠文嘲陳冠希衰孤寒</title></header><body><h1>紅館Talk騷三代同堂<br>許冠文嘲陳冠希衰孤寒</h1><p>棟篤笑始祖許冠文前晚在紅館舉行talk騷，他當晚演出除了為紅十字會籌款，最重要是作為送給老婆的生日禮物。許冠文單拖又講又做，盡辣陳冠希和鄺美雲等圈中人，更玩埋特首和財爺，就連老婆亦擺上枱，難怪完騷後許冠文要當眾錫番老婆補數。</p><p>五年多沒舉行棟篤笑的許冠文前晚在紅館搞talk騷，全場爆滿，其老婆和胞弟許冠英亦有撐場，乖女又帶一對仔女上台打氣，一對孫兒更錫錫外公，其中男孫架上眼鏡十足迷你版許冠文。</p><p>帶老婆睇啷啷</p><p>之前許冠文曾被拍到和熟女約會，但沒影響他與老婆的感情，他甫上台即祝老婆生日快樂。談到拍戲，許冠文笑言拍床戲不易，他邊做動作邊說：「導演成日叫抬高啲隻腳，因為睇唔到『啷啷』。其實女人好鍾意睇床上戲，老婆當日叫我帶佢去睇梁朝偉套《色，戒》，就係想睇『啷啷』。」接着許冠文取笑不少人去澳門賭場要做賭神：「以為吹吓條邊或者捽吓就得，咁叻不如做婦科，要仔就要邊，要女就吹走條邊。好似有個富豪用十幾萬搵代母，使乜咁貴？搵個代母再去九龍塘咪得。」<br>陳冠希的淫照事件亦再被擺上枱，許冠文扮他chok樣說：「啲人話佢衰格同唔同女星影，做愛同食飯一樣，一時一個人食，一時好多人食，或者同唔同人食，關你乜事？又有人話佢衰格轉唔同地方，咁食飯咪一時喺枱上，一時喺地度，又或者屙緊屎食，都唔關你事。又有人彈影到outfocus，做愛動作大過騎馬，影到咁仲想點？佢唯一衰係孤寒，電腦壞咗咪鬼整，掉咗佢啦。」許冠文又笑特首曾蔭權扮in跟MCJin一同rap，又指財爺曾俊華竟要小朋友教準備預算案。</p><p>讚周秀娜有計</p><p>之後許冠文笑稱女人像周秀娜扮無腦才有人追：「好多高學歷嘅女仔嫁唔出就喺屋企養狗，鄺美雲有冇嚟？我唔係話佢，佢只係眼角高。」接着許冠文又爆粗講「sonofthebitch」和「他媽的」。完騷後許冠文在慶功宴上和老婆錫錫慶祝，他說扣除開支的收入和個人酬勞會捐給紅十字會，而這個騷亦是送給老婆的生日禮物。<br>採訪：胡比　攝影：林德雄</p></body></html>