<html><header><meta charset="utf-8"><title>窮人42"LCDTV　$1,990兼睇DVD</title></header><body><h1>窮人42"LCDTV　$1,990兼睇DVD</h1><p>新年埋唔少利是！搞到心思思又想幫家中電視升級，千祈咪睇小千零、兩千蚊利是錢！今日Shinco搞新春開倉接濟數碼貧民，托走部42"全高清電視，$2,000有找；雖然係陳列品，但包你全保3個月！<br><br>記者：王震遠<br>攝影：陳盛臣<br>Model：HazelTong@M.spyModel</p><p>獨門消噪　DVD扮高清</p><p>行勻全場，最矚目都係呢部42"DTV-4230！街價一部42"LCDTV，等閒要成萬落樓，家$1,990有交易！<br>DTV-4230行全高清（FULLHD）1,920×1,080，HDMI駁睇Blu-ray、打PS3完全游刃有餘；另外，佢仲加入Shinco獨門SPSII技術，能大幅降低背景Noise，令畫面更清晰穩定。<br>機身還整合DVDPlayer功能，型玩食碟式設計，仲有UPconversion技術，令普通DVD畫質勁谷上1080i，不過唯一可惜係未內置高清機頂盒，可能要另買。</p><p>HDReady再平三嚿</p><p>如果你Budget真係非常緊！可以考慮呢部DTV420，照玩42"大電視，內置DVDPlayer、插卡睇相播片，功能同DTV-4230完全睇齊，不過Panel就稍次一級行1,366×768，但照樣可谷上去睇1080i，機價會再平$300！</p><p>其他揀手貨<br>7"雙插DVD</p><p>想出街煲DVD？可考慮SDP-700手提DVD機！7"可轉式彩屏，玩雙耳筒輸出，男女朋友齊齊煲碟Warm到爆！最正係內置埋電視Tuner，真係乜都睇晒！</p><p>5.1睇DVD駁PS3</p><p>想學人玩5.1環迴音響組合？Shinco呢部DTA5200可以一諗！DVDPlayer連5.1喇叭，衞星喇叭靚玩三元分音；HDMI靚畫輸出，最正有埋光纖輸入駁PS3。</p><p>指指劃劃GPS</p><p>鴨仔街買部GPS導航，稍靚都要近千，ShincoGM-702內置港澳地圖，兼玩語音提示同路線規劃，最開心係7"芒有埋手寫輸入，$890功能極齊全。</p><p>SHINCO新春開倉<br>日期：即日至2月20日（星期日）<br>地點：屯門新安街1號憶兆工業大廈3樓C及D室<br>查詢：36699888<br>（收現金、EPS及信用卡）</p></body></html>