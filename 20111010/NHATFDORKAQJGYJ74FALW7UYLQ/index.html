<html><header><meta charset="utf-8"><title>求驗客手記：蜘蛛女轉玩舞台劇 - 求驗客</title></header><body><h1>求驗客手記：蜘蛛女轉玩舞台劇<br> - 求驗客</h1><p>蜘蛛女鄭麗莎（Lisa、圖）出名藝高人膽大，搶包山、泰拳、健美樣樣掂，家佢又有演藝新嘗試，就係演舞台劇，嚟緊幾日開始綵排。Lisa話套劇接咗一段時間，但要等前日泰國世界健美錦賽（得亞軍）完結，先可以專心排練。套劇叫《玩轉教室》，係默劇式喜劇，Lisa扮演教師，但有好多動作戲，今年12月喺香港藝術中心嘅壽臣劇院上演。</p></body></html>