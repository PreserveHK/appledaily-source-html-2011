<html><header><meta charset="utf-8"><title>百呎長LadyGaga海上暢遊</title></header><body><h1>百呎長LadyGaga海上暢遊</h1><p>除咗郭志怡間餅舖MsB'sCakery推出以樂壇天后LadyGaga為名嘅蛋糕之外，遊艇製造商Horizon最近亦有一隻以「LadyGaga」命名嘅新遊艇成功試航。呢隻「LadyGaga」屬於HorizonRP110的最新型號，全長超過100英呎，最高時速達22海里。9月先至正式推出，已經有一位中國買家訂購，將會喺今個月稍後付運。</p><p>客廳掛Swarvoski水晶燈</p><p>RP110型號排水量120公噸，先進的船身設計，可舒適享受高速航行。內櫳設計，可供訂購客戶自行選擇。至於這位中國買家要求喺「LadyGaga」設一列垂直窗戶擴闊船身，以便增加船艙內嘅空間。船艙客廳掛咗太極造型嘅Swarovski水晶燈，旁邊有一個寬敞飯廳。主人房艙內，喺Kingsize大床前係3個超大窗戶，主浴室用棕色瑪瑙設計，非常豪華，另有雙人客房。由於遊艇係私人訂購，所以製造商唔肯透露價錢。</p></body></html>