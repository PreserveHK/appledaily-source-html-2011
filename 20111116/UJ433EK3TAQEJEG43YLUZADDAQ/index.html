<html><header><meta charset="utf-8"><title>時尚時裳1：窺全豹</title></header><body><h1>時尚時裳1：窺全豹</h1><p>打不死的豹紋元素將會繼續橫行秋冬，你睇阿徐就算唔FullGear上陣，也幾乎DayDay身上總有一件LeopardPrintItem陪伴在側就知。不過，雖則唔係人人有本事好似阿徐咁下下全豹上陣，不過，連大牌如YSL、D&amp;G、Valentino等今季都有唔少豹紋HotPicks。今日為你搜羅全城不同價位的豹單品，有衫有褲有帽有鞋有袋……一次過滿足豹迷N個喜好，來，歡迎對號入座！<br><br>記者：陳子穎<br>攝影：黃子偉<br>模特兒：Aka@Jamcast</p><p>FullGear發豹</p><p>AnimalPrint之中，LeopardPrint可說是最受歡迎之一。無計，多得阿徐日日喺微博晒全豹，加埋「豹情侶」超雲、山聰孖住撐底下，唔Hit就假！豹紋雖然Hit，但講到要FullGear上陣，又不是人人駕馭得來。最聰明的方法當然是揀條豹紋One-piece，若然要向高難度挑戰，不妨選擇色系和圖案大小接近的LeopardPrint來個交叉合作，再加一條ToneonTone的淨色皮帶中和一下。全豹上身的話，兩個Items係最起碼，想再激啲，手袋、鞋、帽都可以襯埋一Set，不過，若你不是時裝高手，建議勿以身示範！</p><p>Bottom啱纖瘦</p><p>相對豹紋的上身，下身就難駕馭得多。因為一般的豹紋對比色強烈，穿上後難免會令身形看來較豐滿，所以下身豐滿的女士不妨選擇ShortPants配一雙黑色及膝高跟長Boots，「露少少肉」的好處是減低豹紋的強烈對比感，而黑色長Boots在視覺上則有助拉長身形的比例。不過，無論穿長短褲裙都好，配黑色Top或Biker款的皮褸，永遠是配搭豹紋下身的PerfectMatch。</p><p>Outer一樣過癮</p><p>接下來，難度降一級，想過全豹癮仲有Outer選擇！係人都知Cardigan係今年必買Item，反正勁多日牌潮撐，買件價格親民的LeopardPatternCardigan就可一次過滿足你三個願望。Cardigan的好處在於既可當Top，亦可當外套，仲可以過埋豹紋癮，你都咪話唔抵！更難得的是，任憑你身形燕瘦環肥，都可以輕鬆Carry得到，想遮住小肚腩嘅可以揀件TrenchCoat，自問係Model身形嘅，着件豹紋Fur都無問題！</p><p>Top最易Carry</p><p>有Pattern的服飾向來堪稱史上最易配襯的服飾，遇着當日無心機揀衫又或者鬼咁趕時間的話，豹紋衫襯條SkinnyJeans或傘裙便即時DressUp。但礙於豹紋Top或恤衫也會令身形看來較豐滿，建議入手前，先考慮自己的身形來選擇Pattern的大小和色系，例如身形較豐滿的可選擇一些對比色不太強烈的暗豹、若想Wild得來斯文一點，則可選擇豹紋中的Signature──LeopardPrintShirt。</p><p>Shoplist：</p><p>b+ab（31481060）<br>觀塘apmUC15號舖<br><br>BCBG（28689873）<br>中環置地廣場311號舖<br><br>BEAUTY&amp;YOUTH（26770217）<br>尖沙嘴TheONEUG204-206號舖<br><br>Belle（21628007）<br>中環德成行地下4A號舖<br><br>ClubMonaco（21182987）<br>中環皇后大道中16-18號地下<br><br>COMMEdesGARCONS（28695906）<br>中環雪廠街10號地庫B2<br><br>GERMAIN（25747196）<br>銅鑼灣勿地臣街17-21號C-D舖<br><br>GUESS（34228568）<br>銅鑼灣京士頓街2-4號地舖及1樓<br><br>G.V.G.V.、Kaon@I.T（28907329）<br>銅鑼灣希慎道1號<br><br>HystericGlamour（25302812）<br>中環雲咸街20號地下<br><br>JuicyCouture（21188236）<br>尖沙嘴海港城海運大廈304號舖<br><br>KATIEJUDITH、JeffreyCampbell、Papermint@i.t（25040025）<br>銅鑼灣加寧街6-10號<br><br>mademoiselle（31224193）<br>尖沙嘴K11110號舖<br><br>mercibeaucoup,（28082789）<br>銅鑼灣百德新街66號地下B號舖<br><br>Moussy（28906622）<br>銅鑼灣時代廣場502號舖<br><br>Pull&amp;Bear（25063033）<br>銅鑼灣時代廣場B213號舖<br><br>SLY（31019137）<br>尖沙嘴海港城港威商場2513號舖<br><br>ZARA（25060070）<br>銅鑼灣時代廣場313-316、418-421號舖<br><br>ZTAMPZ（21511048）<br>銅鑼灣世貿中心P110-111號舖</p></body></html>