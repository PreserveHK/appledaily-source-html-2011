<html><header><meta charset="utf-8"><title>趣趣地：高治機械舞生疏咗</title></header><body><h1>趣趣地：高治機械舞生疏咗</h1><p>高治N年前入波後跳機械舞慶祝，大家應該記憶猶新，佢最近終於出山，但唔喺球場，而係喺公仔箱入面。呢位史篤城前鋒早前上咗電視節目《ALeagueofTheirOwn》，即場大跳機械舞（圖右）；但唔知係咪因為做咗老竇，高治舞藝生疏唔少，同場嘅主持高頓（JamesCorden）、列納同英國搞笑藝人比索普（JohnBishop），睇到「O晒嘴」。</p></body></html>