<html><header><meta charset="utf-8"><title>舊愛結婚唔睇報紙蔡穎恩扮鴕鳥療情傷</title></header><body><h1>舊愛結婚唔睇報紙<br>蔡穎恩扮鴕鳥療情傷</h1><p>早前模蔡穎恩（Evelyn）跟拍拖多時的男友、樂隊Mr.鼓手Tom（杜志烜）分手，男方還火速迎娶Evelyn的好友「陽光妹」何思諺，表現堅強的Evelyn早前宣傳電影時，似有所感觸地說：「有第三者出現嘅感情係最深刻。」</p><p>影壇初哥蔡穎恩，早前與好姊妹陳嘉寶（Anjaylia）齊齊演出葉念琛電影《人約離婚後》，戲內Anjaylia扮演人妻兼大肚，而Evelyn則周旋於兩個男人之間大搞三角戀。</p><p>同情第三者</p><p>對於在戲中搞三角戀，Evelyn說：「現實中我係個慣咗一心一意愛人嘅女仔，從來未試過同時被兩個男仔爭，個感覺好似好得意，如果係真嘅我都好想試吓。」<br>Evelyn在現實中的感情生活不太如意，Evelyn與樂隊Mr.成員Tom分手，舊愛火速與自己的好友陽光妹何思諺奉子成婚，同時被好友和男友背叛的感覺，Evelyn感受甚深，難怪提及戲中角色出現小三時，Evelyn感觸良多說：「其實好多謝導演畀呢個機會我，佢令我喺感情上發現好多新角度，明白有好多原因都會令一段戀情起變化，有時嗌交亦唔只係為第三者，不過有第三者出現嘅感情係最深刻。」她更同情當小三的人，指他們也是受害者。<br>暫未有男友的Anjaylia則高呼過足戲癮，她說：「現實中未試過拍拖，但戲入面就已經有個老公同大肚，一次過經歷晒所有事，真係好得意！」</p><p>全力闖影圈</p><p>感情受創後，Evelyn決定以工作充實自己，剛完成學業的她打算全力於影圈發展：「想多方面嘗試，乜角色都想做，例如內心好奸嘅角色。」至於舊愛結婚及模界的爭風吃醋，Evelyn坦言不想多理：「想靜靜哋，所以冇乜睇報紙，都係做好自己本份裝備好自己先。」<br>採訪：譚倩宜　攝影：黃偉雄<br>髮型：ZapofXenter　化妝：EvelynHo<br>服裝：Snidel　場地：XenterSalon</p></body></html>