<html><header><meta charset="utf-8"><title>「地頭蟲」不怕壓力大</title></header><body><h1>「地頭蟲」不怕壓力大</h1><p>【本報訊】政壇明星級人馬空降各區搶位，「不幸」成為他們對手的自必更加努力拉票。工聯會副會長陳婉嫻重出江湖到黃大仙龍上選區參選，對手是兩名挑戰打大佬的選舉「新丁」，除了打正旗號狙擊參選的人民力量任亮憲，還有在該區耕耘了3年的民主黨林偉基。林偉基笑稱「唔覺得自己唔好彩」，反指面對重量級人馬，「仲激勵自己迎難而上」。</p><p>反而激起鬥志</p><p>林偉基坦認嫻姐不但有知名度，而且勤力落區，企街、洗樓及派傳單樣樣做到足；面對如此勁敵，無疑為選戰增添難度，但認為並非毫無勝算，指嫻姐集中在立法會層面，「我嘅優勢正係可以做全職議員，街坊一打手提實會搵到我。」<br>在沙田田心區與民建聯副主席對撼的前自由黨成員孫燦培笑指，最初以為對手只是公民力量的潘國山，「最後見到係劉江華代退選嘅潘國山上陣，初初都有啲意外」，但指面對星級對手亦未感壓力，「反而係激起我嘅鬥心，等我更加落力去選」。他稱不覺得自己「輸蝕」，指「對手做得好唔好，街坊有眼睇，好多街坊讚我正氣」。</p></body></html>