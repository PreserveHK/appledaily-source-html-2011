<html><header><meta charset="utf-8"><title>「最大嘅敵人係民建聯」</title></header><body><h1>「最大嘅敵人係民建聯」</h1><p>【本報訊】「喺我眼中，最大嘅敵人係民建聯，係共產黨！」劉家儀是天安門母親運動成員，過去曾任劉慧卿、何秀蘭、余若薇、湯家驊等泛民明星的選舉經理。今屆區選她決定由幕後走到台前，來到民主黨棄守的馬鞍山頌安選區，狙擊民建聯新星葛珮帆，以防她晉身立法會。「呢個係公義嘅問題，呢一區、呢個人，非打不可！」<br>頌安邨是民建聯其中一個票倉，陳克勤在這裏「起家」，後來晉身立法會，毫無建樹。眼見民建聯要在這裏「培育」葛珮帆做「陳克勤第二」，劉家儀說：「冇理由畀佢自動當選。」她指出「葛輝事件」，政府涉向互聯網專業協會利益輸送，葛珮帆正是該會的前會長，「但民建聯喺立法會夠票，就可以通過唔使撤查」。<br>此外，商業電台去年接受民建聯60萬元製作節目《十八仝人愛落區》，後來被廣管局裁定為政治廣告，始作俑者就是葛珮帆。「今次區議會選舉，區議員有機會晉身立法會，點可以畀機會啲咁嘅人入立法會？」</p><p>民生政策都係政治</p><p>葛珮帆的競選單張，大打地區工作牌，宣傳自己成功爭取增設一部自動櫃員機、街市換冷氣等「政績」。劉家儀則在單張中大談堅持平反六四、堅拒利益輸送、官商壟斷等理念。「成日話區議會選舉只係講地區工作，其實係民建聯同政府嘅一種洗腦宣傳，所有民生、政策，其實都係政治。」<br>頌富選區上屆由葛珮帆與民主黨的勞潤明對壘，葛珮帆以56%得票率勝出。民主黨今次「棄守」這區，劉家儀也感失望。對於人民力量大肆狙擊民主黨，劉家儀說：「喺我眼中，最大嘅敵人係民建聯，係共產黨，既然有咁多人手，點解唔首先去追打民建聯？睇住咁多保皇黨自動當選，我只諗到一句詩：『我哭豺狼笑』！」
</p></body></html>