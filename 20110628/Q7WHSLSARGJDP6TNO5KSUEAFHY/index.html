<html><header><meta charset="utf-8"><title>趣趣地：大象新星紅爆世少</title></header><body><h1>趣趣地：大象新星紅爆世少</h1><p>喺墨西哥舉行嘅世少盃正如火如荼，「大象」科特迪瓦嘅16歲前鋒古拉巴利（Coulibaly、圖），亦越踢越勇，分組第3戰對巴西就個人連中三元，助球隊同巴西踢成3:3；效力緊意大利錫耶納嘅古拉巴利3場包辦科國全部8個入球，喺神射手榜領先，傳媒已報道佢獲皇馬青睞。呢位小朋友同阿仙奴嘅後衞伊保爾個樣有啲相似，伊保爾之前就傳過年齡報細數，希望古拉巴利老老實實嘞！</p></body></html>