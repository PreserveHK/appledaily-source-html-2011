<html><header><meta charset="utf-8"><title>六折AV開倉　$2,980搶3D藍光5.1</title></header><body><h1>六折AV開倉　$2,980搶3D藍光5.1</h1><p>想買藍光高清影碟睇戲，現時平至幾十蚊就有交易。不過，砌套靚架生條數先係最貴！由即日起至7月31日，華仁影音會舉行開倉，其中支援3D播放功能嘅5.1音響組合，價錢就由五千蚊激劈四成，唔使三千就可以拎佢走，另有前置、中置及低音喇叭俾你揀，勝在選擇多。如果想將屋企來個翻天覆地大變身，不妨考慮吓！<br><br>記者：陳國輝<br>攝影：陳陶鈞<br>Model：Rainbow@Zmodel</p><p>LG強玩高清×5.1靚聲</p><p>買部普通Blu-rayPlayer，基本上一千蚊就有交易，但如果撈埋3D，價錢就未必咁平！今次以六折發售嘅LGHB-806PE，咪睇佢劈價之後仲要近三千大元，實情全套包括5.1家庭組合，前置一對座地式喇叭，中置、後置同埋Subwoofer，亦清一色玩全黑，容易襯番屋企傢俬。音色上支援SurroundSound，更因為配備最新版本嘅HDMI1.4，高清效果例如DTS-HD又或者DolbyTrueHDMA5.1，一樣對應番。<br>但最值得留意，始終係3D高清播片！現場試播JaniceMan加咗CG的MV片段，雖然講到明大部份採用電腦動畫製作，但好似爆炸呢類3D特效，立體感相當強；另外，人臉膚色以及其他暗位，亦無乜勁Noise情況，平平哋當一部入門3D機，值得買來玩吓。</p><p>現場試播</p><p>Profile</p><p>影像：3D/2DBlu-ray、DVD、CD<br>音樂：DTS-HD5.1、DolbyTrueHDMA5.1<br>端子：HDMI1.4、USB、光纖、色差</p><p>TEAC喇叭唔使$300</p><p>如果你本身已經砌咗套5.1組合，可以留意日牌TEAC喇叭。呢款LS-600SAT，細細隻，勝在可以當前置、中置或者後置咁玩，極具彈性！而想換Subwoofer的話，亦可考慮SW-600SUB，喇叭網可隨意拆出，方便打理。</p><p>加$1買座地喇叭</p><p>想Upgrade少少，呢套YamahaRX-V6675.1會較為靚聲。雖然佢唔支援3D播片兼無優惠，但只要畀多$1就可買多一對原價$3,980嘅同牌子前置座地式喇叭NS-8390，三單元設計，更靚聲！</p><p>BenQ投影機主攻3D</p><p>講完靚聲講靚畫，今次開倉亦提供咗兩款Projector！型號分別為BenQW-600PLUS以及W-1000PLUS。前者可應對3D影片格式，但呢個價唔包立體眼鏡；後者就主攻FullHD高清畫質，然而價錢就貴些少，點揀要睇你個人要求喇！</p><p>$828買起千萬像素DC</p><p>無玩開AV都唔緊要，仲有其他筍貨！講緊嘅係具備1,400萬像素嘅PentaxRS-1500同埋4倍光學變焦嘅CASIOEX-S200，基本上兩款DC價錢都勁抵，硬件屬入門規格。另有JVCGS-MS118，主打輕細以及防手震，兩千蚊左右就買到一部日牌DV機，都算抵！</p><p>開倉資料</p><p>日期：即日至7月31日<br>時間：11:30am-9:30pm<br>地址：旺角西洋菜街51號友誠商業中心10樓<br>電話：華仁影音（27877992）</p></body></html>