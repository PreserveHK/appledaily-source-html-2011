<html><header><meta charset="utf-8"><title>夏娃兒：Jeana驚現血管波</title></header><body><h1>夏娃兒：Jeana驚現血管波</h1><p>新8模成員、34C暴乳的何佩瑜（Jeana）今年獲經理人力捧推出個人寫真集，她出盡倒奶奇招誘宅男，除了典床典蓆，扯開闊領上衣露半球外，還穿上黃色三點式在車房拍攝，狂野車房妹上身。<br>攝影師為了替Jeana增加狂野味道，不惜在她身上淋上杰撻撻的機油，她日前在電話中說：「影呢輯相真係好辛苦，我除咗要喺身上淋上好臭嘅機油，仲要捐入車底，車底好窄，我好怕會刮傷皮膚。」<br>Jeana拍照後立即洗白白辟味，她說：「我要用專用乳液冲凉，洗咗好多次先洗走啲機油味，尤其係胸部啲油，我大力捽咗好多次先甩，捽到血管都現晒，仲唔係『血管波』！」</p><p>盼仙杜拉姨甥知錯</p><p>此外，仙杜拉姨甥區宇平因涉借他的模特兒公司代找工作為藉口，先後非禮多位o靚模，昨日案件審結，區宇平被判監13個月。Jeana當日直認曾上區宇平公司試鏡，對方更要她穿泳裝和內衣，Jeana即時拒絕。對於區宇平被判入獄，昨日她說：「我身為模特兒，真係好明白做model嘅心態，一心只係諗住去做嘢試鏡，但係俾人借位侵犯自己，心情一定好唔舒服，家判佢坐監，呢個懲罰都唔錯，大家都可以吐番一口氣。」她希望對方出獄後可知錯，重新做人。　採訪：比華利</p><p>Profile</p><p>何佩瑜　Jeana<br>年齡：22歲<br>三圍：34C、24、34<br>身高：5呎8吋<br>體重：110磅<br>工作經驗：新8模成員、曾參加《美少女廚神》<br><br>資料來源：《蘋果》資料室</p></body></html>