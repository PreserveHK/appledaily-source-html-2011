<html><header><meta charset="utf-8"><title>瀟灑FF　唔係阿四</title></header><body><h1>瀟灑FF　唔係阿四</h1><p>稱得上超級跑車，當然係以瀟灑行先，所以歷史話畀我哋知跑車始終係兩座，不過地球不停轉，時代不斷變，難道四座跑車就唔夠瀟灑？今次由法拉利以FF證明畀全人類睇，四座跑車絕對唔係阿四，揸起瀟灑，充滿大哥風範，問題只是：接近五百萬元，你是否畀得起！<br><br>記者：趙慧敏<br>攝影：譚盈傑</p><p>Four座Four驅</p><p>單看FerrariFF這名字，已包含法拉利這個嶄新車款獨特之處，事關FF正代表FourSeats（四座）及Four-wheelDrive（四驅）。要見到FF喺香港馬路上的跑姿，相信仲要等一排，不過法拉利上周就喺香港半島酒店舉行巡迴預展，令一眾法拉利迷有一親FF嘅機會。不過老實講，在掀幕的一刻，心中有陣陣失落，並非FF的外形與想像有落差，而係展出的並非心目中的紅色車身，事關去年在日內瓦車展就曾與紅色FF有一面之緣，感覺上紅色更能顯示出拉利的招牌氣勢。</p><p>件頭大霸王</p><p>不過驚喜一樣唔少，FF造型上同是超級Size，擁有4,907×1,953×1,379mm的身軀，極為誇張的長車頭配上後移的單門及揭背尾箱，完全有別於同門兄弟。作為四座Supercar，FF絕對照顧乘客需要，後排兩張Full-Size座位空間十足，就算坐後排同FF一齊玩長跑，都唔會令你難受。不過最驚人的是尾箱容量足足有450公升，若摺叠後排，更提升至800公升，意味着FF是一輛玩樂及實用兼備的跑車。</p><p>流着瘋狂的血</p><p>雖然FF有別於拉利車系家族成員，但血統絕對純正，暫時限於有得睇無得試，不過單看動力配置就知其強悍之處，擁有6.3公升V12引擎，當轉數達8,000轉時，足以輸出660匹馬力，轉數到6,000轉時，可釋出最大扭力683Nm，不過最厲害之處要數引擎只到1,000低轉時，已可釋出500Nm扭力！加上配備七前速F1雙離合器波箱，只要3.7秒便可達至0-100km/h，最高時速則設定335km/h。<br>高效能之餘，FF亦盡力達低排放目標，例如採用引擎停止及起動Stop/Start技術的HELE系統，令每100km油耗只需15.4公升，每公里二氧化碳排放為僅360g，比起以往的V12引擎減少了25%。</p><p>四驅無有怕</p><p>FF以四驅為賣點，其四驅效果自然令人關注，在FF身上是法拉利獨有的4RM四輪驅動系統專利技術，較同類四驅系統輕50%，亦令FF能在抓着力非常低的路面依然保持超凡表現，難怪官方在宣傳片中，就以FF行走沙漠、雪地及雨天等為背景。雖然代理至今尚未公佈定價，聽講車價接近五百萬元，較F458還要高一截，你認為價錢不菲，偏偏定單已經排得長長。</p><p>FerrariFF</p><p>引擎：6,262ccV12<br>馬力：660ps/8,000rpm<br>扭力：683Nm/6,000rpm<br>傳動：7前速雙離合器半自動波四驅<br>售價：約$5,000,000（未正式定價）<br>查詢：28080978（ItalianMotors）</p></body></html>