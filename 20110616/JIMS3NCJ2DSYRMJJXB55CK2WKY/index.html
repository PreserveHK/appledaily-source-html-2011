<html><header><meta charset="utf-8"><title>港網民：俾你睇不代表俾你搞</title></header><body><h1>港網民：俾你睇不代表俾你搞</h1><p>在討論區上，對於「衣着性感被侵犯是否抵死」的問題，男女網友有人覺得女士衣着性感無罪，有人卻持相反意見。不過網友都強調，雖然他們覺得被害人有責任，但都同意不能因此把性侵犯的罪行合理化、合法化。<br><br>正方︰<br>「着得性感只係想騷身材，俾你睇不代表俾你搞。」<br>「唔通戴貴錶行街，俾人打劫又係抵死？」<br>「着得布少要受懲罰，咁要唔要學阿富汗，強制女人由頭包到腳？」<br>「色魔有性需要時，會揀最易得手的獵物，性不性感只是其次」<br><br>反方︰<br>「男人鹹濕係天性，引人犯罪仲唔抵死？」<br>「話就話唔係（抵死）……但講真，你露咁多都係吸引你性衝動啫。」<br>「好簡單一個比喻，你拎住500萬現金出街，會唔會掛幾叠喺心口？」<br>「有一次搭地鐵，有個女仔着住件低胸背心，咁我就梗係到佢實一實，點知佢竟然怒睥我……如果你對我淫褻嘅眼神感到厭惡嘅話，你一早就唔應該着呢啲衫。」<br><br>《蘋果》記者</p></body></html>