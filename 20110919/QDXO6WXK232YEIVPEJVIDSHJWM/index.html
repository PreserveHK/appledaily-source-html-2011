<html><header><meta charset="utf-8"><title>花絮：LuLu捧場贏變輸</title></header><body><h1>花絮：LuLu捧場贏變輸</h1><p>大埔噚日季內首度作客出戰，喺將軍澳運動場出戰上季剋星傑志，球隊除咗如常有過百熱情球迷專程捧場外，仲有人氣繼續急升嘅大埔寶貝LuLu（右）現身，佢今次就拍住Sezji同大埔打氣，只見佢兩個全場笑呵呵，見球隊先入波更加開心到彈起，點知球隊由贏變輸，掃興離場。</p></body></html>