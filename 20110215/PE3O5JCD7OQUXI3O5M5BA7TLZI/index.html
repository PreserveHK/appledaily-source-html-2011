<html><header><meta charset="utf-8"><title>馮仁昭四圍超：阿B偕妻女購物 - 馮仁昭</title></header><body><h1>馮仁昭四圍超：阿B偕妻女購物 - 馮仁昭</h1><p>鍾鎮濤（阿B）喺農曆新年時忙做溫拿紅館騷，到家先得閒陪家人，日前佢同女友范姜及愛女鍾懿到銅鑼灣購物。當日阿B帶住鍾懿到地庫入面嘅超市會合喺度購物嘅范姜同女助手，鍾懿見到媽咪即刻手舞足蹈。阿B帶鍾懿去買糖果；范姜就負責畀錢同攞嘢，范姜離開超市見到地面嘅名店時十分雀躍，阿B先帶住鍾懿上車，冇幾耐范姜同助手亦上車離開。</p></body></html>