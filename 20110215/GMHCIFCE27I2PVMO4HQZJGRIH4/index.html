<html><header><meta charset="utf-8"><title>碳黑蜂巢面譜</title></header><body><h1>碳黑蜂巢面譜</h1><p>惡形惡相的車形總有捧場客，作為車廠，走中庸之道最穩陣，所以好多人都要改車玩另類，看看改裝車咁盛行就清楚知道，不過有時改得過火反而唔討好，究竟怎樣才算好？要另類得來亦保留原創風格，唔知呢款AudiA5又對唔對你嘅胃口呢？<br><br>記者：趙慧敏<br>攝影：林栢鈞<br>Model：Rika@GMEModels<br>車輛提供：TWAutosport（21420005）</p><p>東瀛Young味</p><p>每間車廠嘅鬼面罩設計，一向都認定為車廠嘅招牌，改車界經常以它為焦點，不過切忌玩得太盡，否則只會令人感覺不倫不類。好似歐洲車，一向被認為不如日本車，外形上可作改造的空間十分有限，不過只要適當地花點心思，也可以改得有型有款！<br>好似這款Audi的A5Sportback，外形已夠殺氣，不過車主嫌原裝正版的水箱欄柵只是橫直的設計過於正路，於是將它來個大變身，將整套包圍換掉，換上東瀛味十足的碳黑蜂巢式設計，由鬼面罩一直延伸至霧燈位置，密密麻麻的網面，確實有另一番味道，又為它添上不少Young味。此外，車頭碳黑頭唇、車側裙腳及尾擾流，都換上更貼地的包圍，更添霸氣，在陽光下更有閃爆效果，不過上落斜時，亦不得不望多兩眼，以防刮花。
</p><p>馬力提升44匹</p><p>為配合黑蜂巢車頭，車身亦換上19吋碳黑合金輪圈，令車形更紮實及富動感，配合原裝電鍍雙色側鏡，加上斜背式充滿流線型的車身設計，新形象確令車添上不少好感。別以為這款改裝版只得個樣，2公升直四引擎輸出211匹馬力，表現十分不俗，不過車主嫌動力唔多夠，經過電腦調校後，再提升至255匹，令其動力表現更加流暢及澎湃。以實用性來說，A5亦交足貨，Sportback設計，令尾箱空間感大增，加上車主超過十萬元的重裝，無論性能及外形，自然更貼近個人口味。</p><p>AudiA5原裝規格</p><p>引擎：1,984cc直四FSI<br>馬力：211bhp/4,300-6,000rpm<br>扭力：350Nm/1,500-4,200rpm<br>傳動：7前速Stronic四驅</p></body></html>