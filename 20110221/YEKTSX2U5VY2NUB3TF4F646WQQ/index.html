<html><header><meta charset="utf-8"><title>花絮：拜恩打手腳印威威</title></header><body><h1>花絮：拜恩打手腳印威威</h1><p>湖人後衞拜恩成為首位運動員在荷李活大道「打手腳印」，拜恩喺呢個重要時刻當然帶埋老婆雲妮莎、兩名千金觀禮。佢話估唔到喺洛杉磯咁快就15年，今次打手腳印係重大榮譽，仲話總冠軍會陸續有嚟！佢之後又講退休大計，不過就唔會做演員，反而想做導演喎！</p></body></html>