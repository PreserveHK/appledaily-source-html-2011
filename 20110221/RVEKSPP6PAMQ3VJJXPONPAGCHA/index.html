<html><header><meta charset="utf-8"><title>Chilam冧杏兒囝囝問罪</title></header><body><h1>Chilam冧杏兒囝囝問罪</h1><p>張智霖（Chilam）、胡杏兒及謝天華主演的新劇《魚躍在花見》收視不錯，前晚眾演員在尖沙嘴慶功，Chilam說老婆袁詠儀及囝囝皆有看《魚》劇，但囝囝就問他為何與胡杏兒打情罵俏。</p><p>無綫新劇《魚躍在花見》雖然被網友踢爆疑抄襲韓劇和日劇，但收視仍不俗，首5集平均有29點（185萬人），最高更有31點（198萬人），眾演員包括張智霖、胡杏兒、謝天華及腹大便便的姚瑩瑩等，前晚到尖沙嘴慶功，並即場開香檳。</p><p>收視破宿命</p><p>對於《魚》劇成績佳，Chilam說：「通常農曆年收視都唔係咁好，今次算係打破宿命，反應咁好，我打算喺演唱會唱埋主題曲。」問老婆袁詠儀（靚靚）有否收看？Chilam笑言：「佢係電視迷，佢都話好睇，讚幾好笑，又話我比平時幽默，佢都有讚杏兒做得好。」再問囝囝有否捧場？Chilam說：「套劇有卡通畫面，老幼咸宜，我仲整過壽司畀佢食，不過佢有問我點解同姐姐（指胡杏兒）咁熟，我解釋話係工作需要。」<br>胡杏兒則說Chilam不時臨場爆肚：「每場戲都好似打仗，佢成日爆肚，又成日叉我頸同嚇我。」當年Chilam和佘詩曼拍劇時，靚靚要親自監場，但今次卻沒有，杏兒聞言只笑而不答。問杏兒緋聞男友黃宗澤有否給意見？她說：「冇呀，之前佢做嗰套《隔離七日情》播結局篇，我有睇，但冇睇自己套劇，總之互相支持。」</p><p>宗澤送車</p><p>日前杏兒和黃宗澤被目睹一同睇車，她直認不諱：「佢得閒咪約埋一齊睇，不過未買得成。」問會否叫黃宗澤付錢？杏兒笑言若真的絕對不拘。同場的張國強說，火鍋店老闆贊助他2萬元跑渣打馬拉松的半馬拉松賽事，他會全數捐給福幼基金。另外，Chilam和靚靚昨到灣仔會展參加大寶法王灌頂儀式，靚靚見記者拍照左閃右避。<br>採訪：馬建華　攝影：黃文成</p></body></html>