<html><header><meta charset="utf-8"><title>Keyman賴馬拉松搶客</title></header><body><h1>Keyman賴馬拉松搶客</h1><p>一年一度的渣打馬拉松昨晨舉行，近來成為派錢財神的馬啟仁（Keyman）亦有參加，他已是第四次參賽，昨晨他參加半馬拉松賽事，結果以約1小時56分鐘完成，事後他接受電話訪問：「成績都同往年差唔多，因為忙所以都冇乜時間準備。」Keyman表示初段由於太出力，結果尾段幾乎未能完成賽程。提到前晚Keyman有份主持的now101台遊戲節目《撳錢》參加人數稍跌，他表示：「通常星期六都係咁，因為多節目，可能同跑馬拉松都有關，啲人早咗瞓。」前晚參加觀眾有53,458，比前一晚60,866少了近7,500人。</p><p>試玩人肉撳錢</p><p>另外，《撳錢》主持黃婉曼和駱振偉昨日到銅鑼灣宣傳，即場找途人玩遊戲，不過不是㩒遙控而是人肉舉牌揀答案，答中四條問題有禮物送，其中一位勝出者將禮物轉贈給黃婉曼，她即開心回贈飛吻。前晚《撳錢》參加人數下降，她說：「可能因為周末啲人出街玩。」昨晚是最後一天免費玩《撳錢》，會否擔心人數再下跌？黃婉曼說：「唔怕，聽講多咗好多人裝，晚晚10萬喎，你都身痕啦。」<br>採訪、攝影：胡比
</p></body></html>