<html><header><meta charset="utf-8"><title>青心直說：最叻唔等於搵得最多 - 胡孟青</title></header><body><h1>青心直說：最叻唔等於搵得最多 - 胡孟青</h1><p>以往純做股票買賣之經紀行，近年紛紛拓展資產管理業務（IFA），即係賣基金，金融海嘯後又多咗一批新晉對冲基金，利用OPM入市，賣基金好過賣股票；至於做外滙，就勝在24小時有得炒，又有槓桿，一樣賺錢。不過關鍵係最緊要有客，同埋要係大客，但係以大客要求就只有私人銀行基建才可加以配合。<br>金融機構已視私人銀行為肥肉，事關內地有錢人多潛力大。某大美資行擔心挖角潮影響業務，更改員工聘用條款，辭職由1個月通知改為3個月，這間美資行更列明，員工不簽署同意，將影響其仕途。但高薪挖角的遊戲規則不改，私人銀行員工最多「東家唔打，打西家」。</p><p>高人酒後道出真理</p><p>私人銀行競爭大，員工成本高，你會問，他們怎圖利？有幸與行內高人把酒暢談，數杯過後道出「客人輸錢，就是公司賺錢」的真理。只要有能力找一個新客，又那怕舊客戶因輸錢不悅而離場。<br>商業社會最現實，以零售銀行客戶為例，銀行職員眼見你戶口多錢，就會力勸你投資增值，見你戶口無錢，亦會以低息作招徠，叫你借錢。大行高薪挖角，固然自食其果。客戶本身亦要務加防範，以免成為行業高薪挖角的最後受害者。<br>奉行「做嘢唔講嘢，講嘢唔做嘢」，手口並用隨時出事志不在此，早已洞悉邊瓣最實際。其實表面風光，反而退居幕後才能領略搵真銀滋味。搵到大客隨時發達都無人知，「身痕幻覺」嘅TopSales每個月平均賺緊成球返屋企，「打鑊你」嘅大經紀隨時開兩個月工已搵到一個上車盤嘅錢，搵得最多錢嘅人其實唔係最叻而係最狠最狼嘅人，學股票經紀朋友話齋，慘得過你累佢輸咗錢，佢仲要打電話問長問短，兼唔覺意落個大盤一掃掃幾檔返嚟，賭性強注碼大，唔使識股票，好多大經紀執住幾件大陸客搵得仲多過私人銀行家（底薪1球美金未計花紅），你吹咩！<br><br>胡孟青<br>作者為獨立股評人</p></body></html>