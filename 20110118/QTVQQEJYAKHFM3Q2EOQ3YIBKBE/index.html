<html><header><meta charset="utf-8"><title>中環在線--馬化騰：3Q大戰無人勸交 - 李華華</title></header><body><h1>中環在線--馬化騰：3Q大戰無人勸交 - 李華華</h1><p>騰訊（700）QQ大戰360事件，有關當局開口鬧晒兩邊，話大家都有責任之後，表面上已經告一段落，但係馬化騰（圖）條氣似乎仲係好唔順！內地傳媒話，作為深圳市人大代表嘅馬生，一改舊年開兩會唔提建議同議案嘅作風，前日吹雞集合23個代表，提交大嗱嗱8000字、今年地方人大會議嘅一號議案──關於《網絡信息安全保護條例》！<br>咁8000字講啲乜？馬生除咗話件事係公共事件之外，仲好委屈咁話3Q（即360與QQ之戰）大戰一個月，無任何相關嘅政府部門出嚟勸交，雙方嘅行為無人出嚟約束同監管，而喺現有法例裏面，亦都唔知邊個監管網絡訊息安全……又或者咁睇，如果真係一早就知道邊個管邊瓣同點樣管，成個行業有秩序嘅話，騰訊又點可能升到200蚊呢？</p></body></html>