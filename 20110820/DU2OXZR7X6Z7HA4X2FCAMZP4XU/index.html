<html><header><meta charset="utf-8"><title>娜姐：幫我問候晒佢哋</title></header><body><h1>娜姐：幫我問候晒佢哋</h1><p>傅穎昨日驚爆被舊愛羅仲謙動粗，哄動娛圈，二人身邊友人獲悉都感到意外，紛紛加以慰問，近日Theresa被偷拍到趁周秀娜不在港，偷嗒其髮型師男友Avis，娜姐昨日在電話中寸爆說：「Theresa係咪臨別秋波出招，等大家對佢深刻印象啲，定係香港太熱心火燥？」</p><p>Avis送祝福</p><p>對於男友Avis同情Theresa被打，娜姐揶揄說：「佢（Avis）最鍾意問候人，最好幫我問候晒佢哋。」<br>Avis表示不清楚當中內情，但如果男人出手打女人肯定不對，他昨日說：「喺我嘅字典裏係冇男仔打女仔，發脾氣可以打自己，但唔可以打女仔出氣。件事係真嘅話，Theresa就好慘。」Avis指沒Theresa手機，並祝福她可以搵到一個真心對她的男朋友。<br>Theresa昔日Cookies拍檔吳雨霏昨日則說：「我唔清楚佢哋兩個人嘅感情，我有同Theresa聯絡，佢淨係有同我講遲啲會去北京做嘢，感情事冇提過。無論點都好，都希望可以心平氣和去講，等我遲啲SMS慰問佢。」<br>採訪：比華利、李珮洳</p></body></html>