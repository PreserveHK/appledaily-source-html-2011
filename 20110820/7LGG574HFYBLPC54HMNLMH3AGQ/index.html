<html><header><meta charset="utf-8"><title>熱炒機聞：「高摩」聯婚一致睇好</title></header><body><h1>熱炒機聞：「高摩」聯婚一致睇好</h1><p>Google收購摩記，當然係IT界一大話題。幾多億收購、點樣重組新公司，基本上唔關你同我事，不如睇吓一眾Sales同記者又點講？</p><p>大陸廠有利生產/阿基（先達Sales）</p><p>Google醒目！正如股神畢菲特成日話，別人恐懼時你就要貪婪，佢正趁住Motorola近期人氣下滑，適時掃平「貨」，好合理。加上摩記本喺大陸有廠，具備完善手機生產線，要Crossover出AndroidPhone，易上加易。</p><p>期待日系特別版/Simon（三禾電氣）</p><p>專賣日系手機的三禾電氣店長Simon，就話Android手機在日本相當受歡迎，但Moto手機在日本銷量平平，收購完成後，如能專為日本推出特別版或顏色，提供更快更新，他們亦有興趣引入香港發售。</p><p>技術＋創意/Steve（IT記者）</p><p>Moto近年靠Android翻身，屢有佳作，泊埋Google這個大碼頭後，合作更緊密，Moto技術底子，加上Google創意，希望能撞出更過癮的手機吧！</p><p>聯婚後更勝SE/輝（IT記者）</p><p>Motorola「往績」極佳，例如第一部AndroidPhoneMilestone，銷量理想；又好似三防DEFY，口碑唔錯，同Google聯婚之後，睇好佢比起當年Sony與Ericsson結合更有睇頭！</p><p>或再創Ｖ仔高峯/聰（IT記者）</p><p>Motorola喺電話界係一個老牌，細細個就聽過。今次收購對摩記算係好事，至少Android係iPhone頭號敵人，以後Google就可以結合軟硬件，再創V仔高峯！</p></body></html>