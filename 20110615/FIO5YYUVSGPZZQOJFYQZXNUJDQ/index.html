<html><header><meta charset="utf-8"><title>趣趣地：基士文去澳職撈</title></header><body><h1>趣趣地：基士文去澳職撈</h1><p>基士文（圖）離開南華之後，唔少球迷都關注佢嘅去向，有答案啦，就係去澳職發展。佢嘅經理人話，呢位前塞爾維亞國腳好有興趣加入澳職，靜候各大澳職球會開出條件喎。佢經理人仲話，有啲球員投身呢個聯賽係為咗享受陽光與海灘或者美女，但基士文目標係協助澳職提升水平。呢番話同當日投南華時，話想提升港甲水平有啲似，有冇突然覺得佢頭頂多咗個光環？</p></body></html>