<html><header><meta charset="utf-8"><title>龍友字典　NEX-C3教你影相</title></header><body><h1>龍友字典　NEX-C3教你影相</h1><p>相機場悶咗幾個月，大廠SONY終於有新品推出。後繼上年大賣EVIL機NEX-3，新機名為NEX-C3，唔只將解像度再升呢，仲將重量減磅，最正係教埋你影相！<br><br>記者：王震遠<br>攝影：楊錦文<br>Model：Kinki@PureModels</p><p>縮電板減磅</p><p>呢部NEX-C3承繼咗前作嘅型爆潮look，共推出黑、白、紅三色。機身沿用以前嘅金屬外殼，手感同握手位比起前作更舒服。重量方面更被減磅，因NEX-C3所用嘅電路板大大縮小，淨機身只有225克，比起前作輕咗6%，難怪SONY號稱佢係全球最細最輕巧嘅APS-C級相機。<br>影相方面，NEX-C3再度升呢，採用特大APS-C嘅ExmorAPSHDCMOS影像感測器，達23.5×15.6mm，直逼傳統單反機質素。無論拍片或影相皆能輕易做出淺景深效果，而且比起前代更提升至1,620萬有效像素。
</p><p>買機送技術</p><p>NEX-C3新增「相片創造」模式，課本上嘅光圈、快門等用詞統統唔會出現，改用較易理解嘅名稱代替：例如大光圈變成「背景離焦」，曝光值變成「亮度」，加上相機仲有「拍攝秘訣」，真正係買機送技術。<br>此外，NEX-C3新增「相片效果」設定，有懷舊效果、普普風、色調分離、過曝效果同玩具相機等選擇。例如玩具相機mode影出嚟就有針孔加LOMOfeel，可即時透過7.5cmXtraFineLCD屏幕睇到濾鏡效果，唔使拍攝後再行修改。另有其他玩味功能，如3D一掃全景模式、自動HDR模式等，唔只影相咁單調。</p><p>效果示範</p><p>SONYNEX-C3Profile</p><p>感光元件：ExmorAPSHDCMOS<br>有效像素：1,620萬<br>影片：720p<br>儲存媒體：MSPRODuo/MSPRO-HGDuo/SD/SDHC/SDXC<br>屏幕：7.5cmXtraFineLCD<br>體積：109.6×60×33mm<br>重量：283克（連電池及卡）<br>售價：<br>單鏡套裝（SEL16F28）$4,990<br>單鏡套裝（SEL1855）$4,990<br>雙鏡套裝（SEL16F28&amp;SEL1855）$5,990</p><p>同場加映<br>全新α35高速高感光</p><p>SONY今次亦同步推出α系列之α35數碼相機，採用最新開發嘅ExmorAPSHDCMOS影像感測器，有效像素達1,620萬。它內置BIONZ影像處理器優化影像數據，影片更清晰細緻。</p><p>半透反光鏡秒殺7張</p><p>α35採用SONY獨有半透明式反光鏡技術，即快門毋須喺影相時關上，同時將小量嘅光線引導到CMOS上，令相機實現不停對焦效果。α35更新增智慧型增距鏡連拍優先模式，每秒可拍到7張相，對住移動物體都可以高速對焦，唔怕outfocus！</p><p>極高ISO12800</p><p>α35仲設有AdvancedQuickAFLiveView功能，無論拍片定影相都可以即時睇到效果。用埋機背7.5cmTFT屏幕的XtraFineLCD芒，視野覆蓋率達100%，影相構圖時就更精準。另外α35亦將ISO提升至12800高感光度，加上機身內置GN10閃光燈，影暗位都唔怕！</p><p>SONYα35Profile</p><p>感光元件：ExmorAPSHDCMOS<br>有效像素：1,620萬<br>影片：AVCHD1,920×1,080<br>屏幕：7.5cmXtraFineLCD<br>儲存媒體：MSPRODuo/MSPRO-HGDuo/SD/SDHC/SDXC<br>體積：124.4×92×84.7mm<br>重量：473克（連電池及卡）<br>售價：<br>SLT-A35$5,090<br>SLT-A35K（連SAL1855）$5,790<br>SLT-A35Y（連SAL1855&amp;SAL55220）$7,090</p><p>查詢：SONY（23452966）</p></body></html>