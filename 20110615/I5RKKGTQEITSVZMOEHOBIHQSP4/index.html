<html><header><meta charset="utf-8"><title>中環在線：湯君明鬧官府　累港人更難買樓 - 李華華</title></header><body><h1>中環在線：湯君明鬧官府　累港人更難買樓 - 李華華</h1><p>電盈（008）主子Richard同小股東破冰面談嘅同一日，另一個Richard就好好火！科達地產主席兼資深投資者湯君明（圖），噚日搞咗個飯局，狂抦官府上星期又出招試圖為樓市降溫！佢話班大陸佬喺香港買樓使鬼借錢咩，難為香港人就俾政府累死。佢仲話，大陸佬咁鍾意高價接我哋啲貨，咪由得佢哋買囉……<br>Richard又叫華華唔使急住買樓，有樓嘅話就要快啲賣出去，何解？「你睇班發展商最近係咁出貨就知！如果出年開始加息，加埋政府狂推地，出年樓價跌兩成完全唔過份！」之不過，Richard叫大家唔使驚住，個樓市下半年仲會更加瘋狂，但係「瘋狂過後大家都知會發生咩事」，一回落，呢劑樓市寒冬睇怕都會幾長吓咁話。</p></body></html>