<html><header><meta charset="utf-8"><title>食飯穿鞋倚賴工人何志恩憂囡囡公主病</title></header><body><h1>食飯穿鞋倚賴工人<br>何志恩憂囡囡公主病</h1><p>港孩的公主病王子病，連國際新聞都有報道。育有兩個女兒的設計師何志恩，坦言大女有少許公主病，吃飯、着鞋都要等工人幫，非常依賴，自理能力明顯不足，何志恩也拒絕做怪獸家長，遇上囡囡等人服侍，會即時喝止。</p><p>眾balletlovers名媛名人，如已故賭王傅老榕孫女傅潔恩、設計師何志恩、李錦記新抱MahnazLee和內地著名舞蹈家譚元元等，昨日齊齊到灣仔出席「Galaxy國際芭蕾舞滙演2011」預展。</p><p>細女似牛硬頸</p><p>何志恩透露兩個囡囡都沒學芭蕾，她說：「大女有學跳舞，但佢學拉丁，細女嘅性格，可能係要去學打功夫。」不讓大女學芭蕾舞？何志恩說：「唔想佢學太多，家佢學日文、普通話、畫畫、跳舞，唔想佢細細個就好似軍訓咁，畀佢學得太多。」<br>何志恩笑言大女已經有港童通病的公主病，她說：「有少少，明明自己可以着鞋、食飯，但就要等姐姐（工人）幫佢、餵佢，我哋發現會喝住佢，唔自己着鞋唔准去街。」她指細女反而不用人理：「佢屬牛、金牛座，好似牛咁，好硬頸，乜都要自己嚟。」<br>此外，屆時有份演出的譚元元，謂合作了15年的拍檔早前傷腳，惟有換人，向來喜歡香港的譚元元，更表示帶了新拍檔遊香港，她說：「帶佢四圍去，睇幻彩詠香江。」</p><p>譚元元想行騷</p><p>有指譚元元簽約給張天愛，她否認說：「沒有，只是有project，她會問我要不要做。」再問可有興趣做模特兒行騷，她即說：「我也想試，因為我也很喜歡時裝，不過不知自己是否適合。」問到有否拍拖，她則笑言追求者要追住她飛，能追到她也很本事。<br>採訪、攝影：LoMui</p></body></html>