<html><header><meta charset="utf-8"><title>王祖藍女友面前認細</title></header><body><h1>王祖藍女友面前認細</h1><p>陳法拉、王祖藍等前晚到將軍澳電視廣播城錄影《吹水同鄉會》，前晚主題是圍繞香港女性是否叻過男性，王祖藍就擦鞋表示女友李亞男很聰明，他說：「佢好有耐性同細心，又高又靚，講嘢仲好滋油，我好明顯係小（指小男人），睇高度就知，自己性格開頭有啲暴躁，但跟得佢多都穩定咗。」不過王祖藍就揚言自己未嫁得過，因為未有物業，所以李亞男仍要耐心等待。</p><p>法拉數口差</p><p>陳法拉就自爆數口麻麻，反而男友就有天份，她笑言男友廚藝一竅不通，平日也不會搞花巧自己。有指她被飛出《公主嫁到2》，並由徐子珊取代，陳法拉就說：「冇聽過，劇集角色成日有變動，有機會都想拍續集。」<br>採訪、攝影：王連連</p></body></html>