<html><header><meta charset="utf-8"><title>心心腸雙印　Pizza傳情冧爆</title></header><body><h1>心心腸雙印　Pizza傳情冧爆</h1><p>HappyValentine'sDay！今個情人節又係出街食飯，咁冇驚喜?不如跟Deseree學做四款不同國家的浪漫菜式，不但一次過享受四種不同浪漫，仲可以拉埋honey一齊落手搞些花臣，夠晒sweet吧﹗<br><br>記者：趙珮倩<br>攝影：楊錦文<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1413911<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>Deseree（派對專家）<br><br>嫁了個美國人，過着養尊處優闊太生活。得閒最愛整東整西，烹調美食宴請親朋，最擅長煮西餐、搞Party。</p><p>煮題　四國浪漫情人節菜式<br><br>有料到<br>乾玫瑰花　改善內分泌</p><p>玫瑰花含豐富的維生素及單寧酸，能改善內分泌失調，對消除疲勞和傷口癒合也有幫助。</p><p>薄餅芝士　味道三合一</p><p>一包混合了車打芝士、巴馬臣芝士和水牛芝士，味道豐富濃郁，焗出來效果金黃，拉起會有一絲絲的溶芝士。</p><p>三文魚子　對眼睛有益</p><p>含奧米加3脂肪酸，對腦部及眼部尤其有益。新鮮的三文魚子外形飽滿，晶瑩剔透，吃下甘甜鮮香。</p><p>依士　不宜放過久</p><p>常用的膨脹劑之一，開封後存放雪櫃，宜於兩個月內用完，使用貯存了過久的依士會影響發酵效果。</p><p>魚子醬　滋潤皮膚</p><p>營養價值十分豐富，蘊含皮膚所需的微量元素、礦物鹽、蛋白質和基本脂肪酸等，能有效地滋潤皮膚，令皮膚保持細膩和光澤。</p><p>傳情達意愛心Pizza</p><p>餅底除了做圓形，也可做心形，再放上字樣，向另一半表白愛意，仲唔冧爆？</p><p>材料</p><p>餅底：新鮮依士11/2茶匙、暖水（45℃）125毫升、橄欖油1湯匙、糖/海鹽各1/2茶匙、麪粉180克<br><br>餅料：薄餅醬/薄餅芝士各400克、鮮羅勒葉10片（切條）、乾奧勒岡香草1茶匙、紅辣椒碎1/2茶匙、海鹽/黑胡椒碎各1/8茶匙、橄欖油1湯匙、心形沙樂美腸2片、紅黃椒（裁心形）/蛋漿各適量</p><p>做法</p><p>1.	先將暖水加入依士拌勻，再下其餘的餅底料拌勻搓成軟身粉糰，包上保鮮紙待發酵1小時，將粉糰輾平裁成心形，放入焗盤上待10分鐘。<br><br>2.	將餘下的粉糰輾平，用模具吸出所需的字款，例如BEMINE，掃上蛋漿，放入200℃焗4至5分鐘至餅邊金黃。<br><br>3.	餅底塗上薄餅醬，灑上奧勒岡香草、紅辣椒碎、鮮羅勒葉、芝士、黑胡椒碎、海鹽，鋪上心形沙樂美腸，放入已預熱220℃焗爐，焗15-20分鐘，取出放上（2），最後放上心形紅黃椒伴碟即可。</p><p>西班牙香腸沙律</p><p>西班牙人出名熱情，可能是食得多辣肉腸，因吃辣有助血液循環更有催情作用，令身體各部位都變得敏感，今日吃這道菜就最適合。</p><p>材料</p><p>西班牙香腸200克、去殼熟虎蝦12隻、雜沙律菜適量<br><br>醬汁料：蒜頭1粒（切粒）、檸檬皮3克、檸檬汁2湯匙、鮮番荽碎3湯匙、橄欖油65毫升、鹽/黑胡椒碎各少許、蛋黃3隻</p><p>做法</p><p>1.	將西班牙香腸以中火煎至兩面脆身備用。<br><br>2.	原鑊將蒜頭爆香，下橄欖油煮熱，撞入蛋黃中拂勻，加入餘下的醬汁材料拌勻。<br><br>3.	將雜沙律菜上碟，虎蝦砌成心形，放上（1），最後淋上汁料即可。</p><p>摩洛哥玫瑰奶凍</p><p>摩洛哥喜歡用玫瑰水入饌，Deseree將玫瑰加入奶凍中，吃每一啖都帶出淡淡的浪漫香氣。</p><p>材料</p><p>開心果肉40克、乾玫瑰花2湯匙、糖170克、魚膠粉6克、鮮奶75毫升、蛋黃2隻、玫瑰水1湯匙、粉紅色素1滴、忌廉150毫升、水3湯匙</p><p>做法</p><p>1.	將100克糖倒入煲，加入2湯匙水，開細火煮至糖溶至呈金黃色，倒入心形模的焗盤內，放入玫瑰花、開心果肉待凝固。<br><br>2.	將魚膠粉加入1湯匙水拌勻。<br><br>3.	餘下的糖加入蛋黃打勻，慢慢倒入已加熱的奶中，用細火煮至完全拌勻稠身滑溜，離火，加入（2）拌勻。<br><br>4.	將忌廉打起至略硬身，慢慢拌入（3）拌勻，下玫瑰水、色素拌勻，倒入杯中，雪4小時至硬身，享用時伴以心形玫瑰花糖和打起的忌廉，撒上少許乾玫瑰花瓣即可。</p><p>魚子醬俄式薄煎餅</p><p>俄羅斯人鍾意食魚子醬配伏特酒品嚐，他們相信魚子醬有催情作用，吃過後就有心有力，再配上香檳一起享用，是完美的催情套餐。</p><p>材料</p><p>薄餅粉140克、海鹽1/2茶匙、溶牛油1湯匙、水250毫升、鮮奶油適量、雞蛋1隻（拂勻）、法國葱（切碎）<br><br>配料：法國葱（切段）、熟蛋1隻、紅洋葱碎/魚子醬適/三文魚子各適量</p><p>做法</p><p>1.	將熟蛋白和蛋黃分開，蛋黃用篩壓碎；蛋白切碎。<br><br>2.	將薄餅粉、海鹽、雞蛋、溶牛油、水倒入杯拌勻，下法國葱碎拌勻。<br><br>3.	燒熱鑊掃上油，放上心形模，注入適量的粉漿，以中火煎至定型後脫模，反轉另一面煎至金黃。<br><br>4.	將薄餅上碟，享用時可放上各自喜好的配料便成。</p></body></html>