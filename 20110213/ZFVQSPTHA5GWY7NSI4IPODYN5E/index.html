<html><header><meta charset="utf-8"><title>伊健少同女友合照</title></header><body><h1>伊健少同女友合照</h1><p>鄭伊健昨日於九龍灣為Canon攝影比賽擔任表演嘉賓及評判，並即場舉行迷你演唱會，他直言當是下月紅館騷的預演，做完評判後還跟攝影會會員一聚，他表示有意帶隊與會員到香港十大奇景拍攝，至於閒時可有與女友合照，他說：「根本上都好少合照，旅行都係享受過程多過影相。」</p><p>個唱多辣妹</p><p>由於演唱會售票十分理想，問到會否再加場時，他說：「已經加咗一場，家已三場，都要問番經理人先知，之前都有朋友向我投訴話我幫佢哋攞嘅票都唔係握手位。」至於嘉賓名單，他說：「今次都會有兩個火辣女郎，一個係唱家班，另一個就係錢國偉幫我搵嘅，都係嗰啲雜果啩，仲會有一個男嘉賓。」<br>採訪、攝影：王崇穎</p></body></html>