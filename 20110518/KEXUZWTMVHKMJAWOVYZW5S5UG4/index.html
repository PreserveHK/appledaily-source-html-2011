<html><header><meta charset="utf-8"><title>窩輪摶擊：招行蓄勢衝關　炒輪揀29682 - 俊樺</title></header><body><h1>窩輪摶擊：招行蓄勢衝關　炒輪揀29682 - 俊樺</h1><p>隔晚花旗股市先跌後回穩，道指靠近12300有支持，噚晚有條件反彈，不過暫時乏力突破12600。<br>恒指噚日重越23000，報收23011，升110點，10日線下移至23158，係短線阻力位。藍籌股噚日雖然普遍回升，但係屬於個別發展格局，股民觀望情緒仍濃厚，港股暫時只會窄幅炒上落。內銀股整體技術走勢轉佳，係短炒之選。<br>招行C輪29682：招商銀行（3968）收19.60元，升2.08%。股價已經反覆回落咗幾個禮拜，呢幾日喺19元水平企穩，噚日升番上10日線水平，成交增加，睇嚟好大機會上試20元關，股價出現突破上望21.40元，可以諗吓隻C輪29682。<br>隻輪現價11.7仙，2011年10月31日到期，行使價20.88元，溢價12.5%，引伸波幅31.5%，槓桿率16.8倍（有效7.2倍），正股升上21.40元，29682睇20.9仙，正股跌穿19元就沽咗隻輪。<br>俊樺</p></body></html>