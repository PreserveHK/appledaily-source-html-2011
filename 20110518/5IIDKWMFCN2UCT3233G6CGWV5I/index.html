<html><header><meta charset="utf-8"><title>AstonMartinONE-77　全球No.1千萬豪俠</title></header><body><h1>AstonMartinONE-77　全球No.1千萬豪俠</h1><p>當黃大仙區都呎價過萬，豪宅定義係時候要重新界定。不過比起樓價，車價就明顯處於低水位置，幾百萬已可擁有一線超跑！不過世事無絕對，超跑定義由家開始被AstonMartinONE-77改寫，千萬身價至係超豪跑？唔係為要討好內地富豪刻意裝金鑲鑽，而是它確擁有頂級工藝、尖端技術，再加上限量版這撒手鐧集一身的貴族Supercar。<br><br>記者：趙慧敏<br>攝影：林栢鈞<br>Model：Hazel@GME</p><p>重心更低　轉向靈活</p><p>說ONE-77身價千萬，實在看扁它，事關全球限量77部，售價達154萬英鎊，還未計來港後打稅，身價隨時飆升至三千萬港元。今次代理成功取得一部配額，雖然在港推銷，亦無講明目標係內地富豪，不過輸入的是左軚版，將來可以喺香港揸嘅機會一定唔多！雖然有得睇無得揸，一樣叫人興奮！<br>論價錢，ONE-77絕對貴絕全球，當然與資產泡沫無關，且車廠今次不惜工本，盡情將最尖端科技放在ONE-77身上ShowOff。ONE-77身負一副7.3公升V12超強自然吸氣引擎，是由另一型號DBS進化而成，只需3.7秒完成0-100km/h，動力設計充滿賽車科技，採用乾式油底設計，令引擎成功降低100mm，經特別調校的引擎令後向擋風玻璃後移257mm，令重心更低，且較DBS減磅25%，大大提高轉向靈活度。</p><p>波浪骨線　英式工藝</p><p>對AstonMartin熟悉的車迷，首次接觸ONE-77可能有幾分似曾相識之感。因為其基本車形沿於DBS，而4,601×1,999.5×1,222mm體態，算唔上巨無霸身形，但混入賽車元素如長車頭、超大鬼面罩與激凸外拋車尾後，營造出大鵬展翅之勢，充滿殺傷力，不過同時又保留英式貴族優雅品味。全車採用碳纖車架，車形既複雜又充滿賽車味道，當中頭尾泵把都採用一體化設計，頭燈與入風口連成一組，另車門的波浪形骨線襯起散熱孔，都是英式工藝之作。</p><p>碳纖超薄　搶眼座椅</p><p>至於車廂方面，由車門起已經充滿碳纖味，但搶奪目光非一組包括名貴真皮的碳纖超薄賽車座椅莫屬，白色椅設計頗有電影《奪命狂呼》造型味道。另外中控台亦採用不同名貴物料，例如全皮或鋁合金，連車頂皮料觸感都與別不同，經了解後才發現是鱷魚皮，唔止設計，用料都匠心獨運。</p><p>AstonMartinONE-77</p><p>引擎：7,312ccV12<br>馬力：760ps<br>扭力：750Nm<br>傳動：6速+/-減自動波<br>售價：待定<br>查詢：23662017（MFJebsen）</p></body></html>