<html><header><meta charset="utf-8"><title>中環在線：員工劈炮旅行恒生高層頭痕 - 李華華</title></header><body><h1>中環在線：員工劈炮旅行恒生高層頭痕 - 李華華</h1><p>華華噚日同恒生銀行（011）企業及商業銀行業務主管陳力生（Nixon）食飯，佢話近年上過一啲同Y世代相處嘅課程，了解到唔少後生仔的確好自我中心。咁作為管理人應該點？佢話除咗嘗試理解佢哋，有時都要遷就吓。<br>Nixon話，十幾年前佢有個年輕女下屬，突然話要請假，原來係去旅行。不過，呢位下屬嘅年假已經用盡，所以要申請no-paidleave（無薪假）。申請去到Nixon度，佢都話頭痕，因為呢位員工平時表現唔差，但公司又冇no-paidleave先例，最後下屬寧願辭職都要去旅行。<br>Nixon話要培養員工唔容易，用舊時嗰套已經唔得，總之都係要不斷學習。</p></body></html>