<html><header><meta charset="utf-8"><title>周末總結</title></header><body><h1>周末總結</h1><p>最運滯：李察鄧尼（阿士東維拉）</p><p>有時候，有些紀錄是甚麼人都不想參與，更加不想打破。可惜阿士東維拉的李察鄧尼，卻在周日對昆士柏流浪的比賽中補時擺烏龍，並累計以「9球」打破英超史上最多擺烏龍球員的紀錄！最慘情是他當時只是站在小禁區附近，禾諾克解圍時皮球卻「省」中李察鄧尼入網，認真運滯。</p><p>最屈機：史篤城（英超）</p><p>史篤城的手榴彈和死球戰術之厲害眾所周知，連大勇的曼聯亦在其主場遭1:1逼和，破了全勝金身。在52分鐘，史篤城獲得角球，開出後只見一個紅白間飛將軍高治衝頂，曼聯龍門迪基亞也只能眼看皮球飛入網窩。史篤城的主場加高治再加死球戰術，可算最屈機！</p><p>最好腳頭：雲尼亞里（國際米蘭）</p><p>新上任的國米教頭雲尼亞里，救火技術好得令人難以置信，他上任前國米開季3戰不勝；雲帥只花了一星期時間，已令球隊在上周六作客博洛尼亞贏3:1。而且，隊長辛尼迪更稱球隊已重回正軌；能令國米球員心服口服，雲尼亞里腳頭果然好！</p><p>最無力：富咸（英超）、畢爾包（西甲）</p><p>英超富咸與西甲畢爾包現時在聯賽仍未開齋，最大原因可能是攻力不濟。富咸6場聯賽只入4球，5名前鋒僅森莫亞有兩入球；畢爾包亦好不了多少，開季5戰只入5球。這對「英西難兄難弟」就算防守再好，如不盡快改善攻無力，首勝可能仍遙遙無期。</p><p>討論區金句</p><p>史篤城vs曼聯<br>「（曼聯）失兩分唔係最大問題，反而凸顯咗朗尼的重要，冇咗朗尼串連，前面死晒火，結果暴露埋後防的不穩！」<br><br>阿仙奴vs保頓<br>「下半場其實都係對方打少個先多咗咁多空位。學何輝講，呢隊阿仙奴仲未踢番班霸應有嘅氣勢。」<br>「下半場就似啲樣，如果唔係條敗家仔w14（禾確特），應該贏到5:0。不過雲格應該試下用阿歷士張伯倫同朴主永啦。」<br><br>資料來源：香港討論區</p><p>精采一刻</p><p>史篤城中鋒高治（中）有犯規之嫌下頭槌建功，逼和曼聯1:1，令對手的英超長勝走勢告終。美聯社</p></body></html>