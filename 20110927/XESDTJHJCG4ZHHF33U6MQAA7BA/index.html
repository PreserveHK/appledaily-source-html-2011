<html><header><meta charset="utf-8"><title>莫文蔚籌備婚禮承諾微博直擊</title></header><body><h1>莫文蔚籌備婚禮<br>承諾微博直擊</h1><p>【米蘭直擊】下月將為人妻的莫文蔚，前日單拖現身米蘭出席SalvatoreFerragamo時裝騷，她只肯透露粉紅為主題的婚禮於佛羅倫斯某酒莊舉行，但承諾會在微博直擊婚禮。莫文蔚更自爆跟未婚夫有拗撬，但很快和好，讚他值200分！</p><p>待嫁新娘莫文蔚（Karen）前日最後一次以單身貴族姿態，出席意大利著名品牌SalvatoreFerragamo在米蘭舉行的時裝騷，早前她曾到訪品牌於佛羅倫斯的總店，訂做婚禮用的高跟鞋，可見她是超級粉絲。<br>下月1日將與德籍初戀男友Johannes拉埋天窗的Karen，未有攜同未婚夫出席，亦未有戴上訂婚戒指，她說：「我等到時戴結婚戒指。」她透露婚禮於佛羅倫斯某酒莊舉行，但故作神秘不肯講確實地點，只表示佛羅倫斯是她與未婚夫都很喜歡的地方，Karen說：「我哋讀書嗰陣有去過。」</p><p>自嘲離譜新娘</p><p>早前Karen在台灣表示歡迎任何人參加婚禮，但前日她反口說：「我幾時有講過呀？我都請唔晒微博上面嘅fans啦，婚宴賓客唔會超過100人，主要都係歐洲嘅屋企人，同埋最好嘅好朋友，但係我可以即時上載喺微博同大家分享。」她笑言如果發現狗仔隊偷拍，便會灌醉對方令他們影不到相，至於圈中朋友，會留待年底在香港舉行party時再邀請。<br>Karen透露婚禮場地以粉紅色、金色及blingbling為主題，婚紗由好友何志恩設計，Karen說：「佢向來有幫我做開演唱會歌衫，婚禮緊要過演唱會，所以都係搵番佢，家仲趕製緊，媽咪會幫我帶過嚟，我諗我都係最離譜嘅新娘。」</p><p>跟未婚夫嘈交</p><p>Karen表示大學同學會為她舉行單身派對，笑言同學們比她還要興奮：「我自己都好期待，不過唔希望有太大驚喜。」Karen直言為婚事曾與未婚夫吵架，但彼此很了解，因此很快就和好，更大讚未來老公值200分！前男友可有送上祝福？她說：「我收到好多祝福，微博上都有，我好開心！」<br>採訪：顏英儀<br>攝影：葉君海</p></body></html>