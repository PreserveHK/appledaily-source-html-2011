<html><header><meta charset="utf-8"><title>憶蓮尾場騷同性密友終現身</title></header><body><h1>憶蓮尾場騷<br>同性密友終現身</h1><p>林憶蓮（Sandy）一連三場的紅館演唱會前晚圓滿結束，早前與Sandy傳緋聞的同性密友蔡美詩都有捧場，兩人在後台不避嫌親密合照，難怪high爆的Sandy唱到欲罷不能，唱足三小時近凌晨12時才捨得離開。</p><p>現年45歲的林憶蓮前晚在紅館舉行尾場演唱會，不少圈中人即爭取機會捧場，包括劉美君、胡楓、陳奕迅和父親陳裘大、容祖兒及母親、黃耀明、楊千嬅和老公丁子高、吳雨霏及緋聞金毛男友、何麗全等，早前與Sandy傳出緋聞、任職廣告導演的同性密友蔡美詩（Maisy）亦終於現身捧場。<br>Maisy與曾傳緋聞的林嘉欣結伴出席，兩人完場後到後台與Sandy影合照，Sandy得同性密友撐場十分興奮，合照時也不避嫌表現親密。</p><p>怕走光頻拉衫</p><p>由於前晚是尾場，所以Sandy唱到不捨得離開，當見到支持多年的歌迷刻意化了80歲老妝，代表永遠支持偶像時，Sandy即忍不住落淚。穿上綠色大露背裝的Sandy瀕臨走光邊緣，令她頻頻要拉住衣領，她安哥唱足6首歌，到近凌晨12時才捨得離開。<br>完騷後Sandy出席慶功宴，卻不見恭碩良，她強調與恭碩良沒有尷尬：「講咗好多次，尷尬就唔會叫佢上台，音樂上同佢擦出火花，緋聞炒咗咁耐，冇所謂，我欣賞佢音樂才華。」但她沒有回答是否有擦出愛火。</p><p>希望開Part2</p><p>對於何麗全過檔now，何麗全有否向Sandy招手？她說：「唔知呀，希望大家聽完我唱片先，今次隻碟唔會太商業同大路，係實驗性音樂碟，唔係一般唱片公司有興趣，一路都有唱片公司傾緊。」她更希望有機會再在紅館開part2演唱會。<br>採訪：馬建華<br>攝影：仇志德
</p></body></html>