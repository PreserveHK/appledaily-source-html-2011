<html><header><meta charset="utf-8"><title>高級機玩具Look　掌中Q太郎</title></header><body><h1>高級機玩具Look　掌中Q太郎</h1><p>單手放得落兩部換鏡相機，仲以為係扭蛋玩具！對比Panasonic或Olympus，PentaxQ雖只算後起之秀，然而講到輕同細，今勻就被呢部「Q太郎」大幅領先；鎂合金機殼高級DC格局，機闊僅9.8cm，擺兩部喺女仔手掌度，又真係幾Cute喎。<br><br>記者：陳國輝<br>攝影：楊錦文</p><p>超堅　鎂合金機殼</p><p>拍友熱玩嘅E-PL2同埋GF3，重量都講緊317g以及265g，亦算係最輕巧嘅「無反」DC之一；勢估唔到，PentaxQ一出即撼贏兩大「明星」！裝上鋰電同記憶卡後，機身都係200g左右，但留意，佢採用鎂合金殼，而非一般膠殼，除咗拎上手Feel到勁實淨、耐用，最重要係唔容易跌爆，感覺同縮水專業DC無分別。<br>操作也跟足專業機設計，例如手柄位、右上角旋轉按鍵，連閃燈HotShoe都有，一應俱全！PentaxQ前方更追加快速撥輪，拍友可將最鍾意嘅濾鏡效果（SmartEffect）設定為1至4按鈕，然後撥個掣就玩到，方便到痹。</p><p>①ToyLensTele（$690）、<br><br>②ToyLensWide（$690）、<br><br>③Fish-eye（$1,090）、<br><br>④5-15mmF2.8-4.5變焦（跟孖鏡套裝）、<br><br>⑤8.5mmF1.9定焦（跟單鏡套裝）</p><p>極輕玩具鏡　靠手動對焦</p><p>相機內提供濾鏡之餘，Pentax亦為Q推出咗三款玩味鏡頭，分別係Fish-eye、ToyLensTele以及ToyLensWide。點解叫佢做Toy？可能同鏡頭勁似玩具有關，用料以塑膠為主，每支鏡僅重20g至30g，感覺輕如無物；然而，操作上鬼咁專業，拍友需以手動方式調校焦距，功力唔夠，好易就出現相片模糊問題；另外，Pentax仲準備推出O-VF1觀景器，提供47mm的視角，睇落一樣咁專業。</p><p>ToyLens實試</p><p>感光元件：1,240萬CCD<br>感光度：ISO125-6400<br>存儲媒體：SD、SDHC、SDXC<br>體積：98×57.5×31mm<br>重量：約200g<br>查詢：捷成（29262300）</p></body></html>