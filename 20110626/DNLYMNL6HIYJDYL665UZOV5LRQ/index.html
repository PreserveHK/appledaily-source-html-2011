<html><header><meta charset="utf-8"><title>龍媽教女讓孩子從「撞板」中成長</title></header><body><h1>龍媽教女<br>讓孩子從「撞板」中成長</h1><p>龍太一直對女兒懷騫呵護備至，直至移民美國後，聽老師建議才學會"Letgo"，讓孩子從「撞板」的過程中成長。懷騫學習使用盲人手杖時，每次在街上絆倒，龍太都哭着等女兒自行站起來。<br>懷騫隨父母移民美國後，當地老師都說龍太過份保護女兒，應讓她自立。有一次天氣轉冷，龍太專程拿外套到學校給懷騫，令女兒非常尷尬，「佢點都唔肯着，同學睇到覺得好唔自然。我係咪嘥氣？其實下次佢覺得凍，就會識自己攞衫着」。</p><p>勉勵家長應懂得放手</p><p>龍太每天駕車送懷騫上學，偷偷看着女兒進了校門才離開。每次懷騫在門前被垃圾桶絆倒，龍太都哭着不動，等女兒自行站起來或由同學扶她，「我想撲上去話佢聽前面有垃圾桶，但係佢一定要自己學識點用支cane（手杖）。如果我黐實佢，同學就唔會埋佢身」。龍太勉勵香港家長，教導子女應懂得放手，「真係要Letgo。大人生活好大壓力，唔退一步睇，就會加好多無謂嘢落細路仔身上」。<br>龍太從不擔心懷騫的學業成績，只着重培養品格，教她學會感謝，「令佢個心睇到呢個世界好可愛，周圍好多人愛佢。老師都話佢成日好好笑容」。懷騫就快上大學住宿舍，龍太正在教女兒使用電飯煲，期待感恩節與女兒團聚，「佢有導盲犬，返學手上有GPS（全球定位系統），唔會蕩失路，我只係驚佢識到壞朋友」。<br>《蘋果》記者</p></body></html>