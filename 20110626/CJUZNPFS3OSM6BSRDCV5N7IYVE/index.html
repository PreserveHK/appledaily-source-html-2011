<html><header><meta charset="utf-8"><title>霆鋒宣佈搞離婚栢芝透視銀　老友湊人球仔</title></header><body><h1>霆鋒宣佈搞離婚<br>栢芝透視銀　老友湊人球仔</h1><p>【鋒芝變之苦了孩子】被張栢芝發功數臭的謝霆鋒，前日已發聲明顯示自己的離婚意向，今日他將現身北京跟傳媒見面，栢芝則在歐洲為now拍攝特輯銀。不過栢芝日前穿上透視裝開工時眉頭深鎖，明顯備受婚變困擾。至於行蹤成謎的Lucas和Quintus，原來栢芝離港前已交由化妝師好友RickChin照顧。對於栢芝寧交孫仔予外人也不交給嫲嫲照顧，身為爺爺的謝賢大感無奈說：「冇法子，佢係要咁樣做，人哋有眼睇嘅！」據悉霆鋒對兩子變人球也大感不滿。</p><p>張栢芝上月跟口中「貓哭老鼠」的陳冠希機艙言好，猶如引火自焚，賠上了名聲，更賠上了與謝霆鋒的五年婚姻。機艙事件上月18日被本報獨家踢爆後，令淫照風暴後一直力撐栢芝的霆鋒怒不可遏。據悉，栢芝最先以短訊向霆鋒提出離婚，其後箍煲失敗，於是便轉而連環出招反擊霆鋒，意圖為將來力爭兩子撫養權對簿公堂而力挽形象。</p><p>霆鋒今現身北京</p><p>繼日前自導自演親子大龍鳳後，栢芝上周四又主動向傳媒數臭霆鋒不是好老公、好父親，以及借友人把口在微博狂數霆鋒六宗罪，結果令霆鋒忍無可忍，在前日發聲明公告天下「終作了一個沉痛決定」，示意正着手辦離婚意向，五年鋒芝婚姻終告玩完。<br>昨日有消息指栢芝突然向霆鋒作出絕地反擊，原來是因為其代表律師已正式收到霆鋒律師發出的離婚文件，栢芝知道婚姻無可挽救，遂數臭霆鋒實行一拍兩散。至於霆鋒在聲明中未有用上「離婚」字眼，無非因為法律程序問題，現階段霆鋒已簽紙離婚，待法庭有正式判決後，霆鋒才會正式交代。不過，霆鋒今日將現身北京出席《財神客棧》電影記者會，縱使他拒談離婚，也必成為焦點。<br>至於上周三晚（22日）撇下一對年幼兒子謝振軒（Lucas）和謝振南（Quintus）赴歐洲的栢芝，原來是為now101台拍攝電視特輯。昨日now發放了栢芝在歐洲工作的照片，照片中栢芝穿上透視長裙，眉頭深鎖，似乎為無可挽救的婚姻憂心忡忡。據now高層杜之克表示，他們上周三獲悉栢芝出發時有大批記者在機場守候，為免引起混亂，於是聘請保安及主動聯絡機管局尋求協助，雖然杜之克未肯透露節目內容，但據悉栢芝是到意大利米蘭等多個地方拍攝一個有關時裝的特輯，栢芝除客串做時裝騷主持外，更會穿名牌行catwalk，一嚐小時候夢想做model的滋味。有指今次栢芝為now拍特輯酬勞相當可觀，難怪栢芝捨得撇下兩子遠赴歐洲開工。</p><p>Rick讚栢芝慈母</p><p>不過，今次鋒芝變令人最擔心的，還是今年8月便滿4歲的Lucas，以及上月才滿1歲的Quintus。有指栢芝極力阻止兩子跟謝家人接觸，令霆鋒、嫲嫲狄波拉和爺爺謝賢（四哥）極為擔心和心痛，拉姑更因見不到兩個孫仔而在好友前以淚洗面。<br>原來，被指行蹤成謎的Lucas和Quintus，現交由傭人及栢芝的化妝師好友RickChin照顧，昨日凌晨Rick在微博上載Lucas和Quintus的最新照片，揚言答應栢芝每次在她出外工作時，要幫她照顧小孩。其間Rick狂讚栢芝說：「雖然已經有傭人保母三四人，栢芝還是擔心Lucas他們會悶，所以要我每天去陪他們，今天我們玩得很開心啊！栢芝這個慈母，我也覺得她煩，每小時都打電話回來，哈哈！好了，明天再玩！」據悉，霆鋒現階段心情相當沉重和悶悶不樂，因他不滿栢芝把兩子當作人球般日日交予不同朋友照顧，認為兩子交予嫲嫲照顧才適合，眼見兩子變作人球，霆鋒感到相當心痛，而他也未能與兩兒取得聯絡。</p><p>「嫲嫲冇權去攞」</p><p>拉姑和四哥無緣跟孫仔見面，對於栢芝寧將兩子交予外人也不交給拉姑照顧，四哥昨在電話中無奈說：「家冇法o架啦，嫲嫲冇權去攞o架嘛！」難道霆鋒授權也不可以？四哥說：「點授權呀？總之霆鋒表咗態就由得佢慢慢搞啦！啲fans係咁嗌（指霆鋒、栢芝fans罵戰），我勸啲fans唔好鬥，家事幫唔到o架！」問四哥難道不覺兩孫仔很可憐？他無奈說：「冇法子o架，佢（栢芝）係要咁做，人哋有眼睇！」<br>採訪：林妃</p><p>有法指：謝家兩老有權探孫</p><p>鋒芝一對兒子現時由化妝師好友RickChin照顧，爺爺謝賢表示兩老都無法探望或代為照顧一對孫兒。黃國桐律師昨日表示，夫婦辦離婚期間，其中一方申請禁制令，阻止對方親友接觸子女的情況並不常見，他表示：「法律上可以申請（禁制令），但個官未必會批，會基於小朋友嘅利益、開心與否決定，小朋友唔係一件物件，親友探望係好正常。」<br>至於父母外遊或工作時，委託朋友照顧子女，未必影響鋒芝爭撫養權，黃國桐說：「主要係睇子女有冇得到適當照顧，如果證明個朋友係可以託付、地方係小朋友住慣嘅，咁唔一定係親友係最好，反而適合子女、跟慣嘅會更好。」</p></body></html>