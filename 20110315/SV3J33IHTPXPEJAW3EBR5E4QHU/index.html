<html><header><meta charset="utf-8"><title>王友良東京行騷取消</title></header><body><h1>王友良東京行騷取消</h1><p>王友良本於後日出發到東京，為下周一舉行的TokyoFashionWeek行騷，但昨日他已接獲通知活動全部取消。<br>王友良說：「大會個官網公佈咗話基於安全、交通同電力問題，成個活動決定取消。我今日同好多日本朋友聯絡，佢哋話唔夠廁紙同食物，我諗住買咗寄速遞畀佢哋，點知速遞公司話送唔到，但冇特別解釋原因。有啲朋友就話要嚟香港，要我幫佢哋book酒店。」</p></body></html>