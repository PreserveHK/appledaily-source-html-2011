<html><header><meta charset="utf-8"><title>中環在線：詠春冼國林　收徒收到上天 - 李華華</title></header><body><h1>中環在線：詠春冼國林　收徒收到上天 - 李華華</h1><p>詠春＋冼國林＋香港航空=「更年輕　很香港」？香港航空今日會公佈佢哋嘅brandbuilding大計，除咗簽杜宇航同陳嘉桓做「航空服務推廣大使」，仲搵咗一代詠春宗師、已經唔再收徒弟嘅冼國林，親自向佢哋班crew教授詠春！但係詠春同航空關咩事呢？港航發言人話，查實係有次冼師傅同佢哋嘅CEO楊建紅傾開，知道佢哋搞緊品牌推廣，佢覺得詠春呢一門功夫喺香港發揚光大、家好多年輕人都學，fit晒港航嘅年輕同香港理念，所以咪肯幫楊總搞搞佢，港航將會喺crewtraining度加幾堂俾啲同事上……有冼師傅授教，仲要免費，恨死華華呢！
</p></body></html>