<html><header><meta charset="utf-8"><title>留日學生無奈回港</title></header><body><h1>留日學生無奈回港</h1><p>【本報訊】日本福島核電廠爆完又爆，輻射污染或波及首都東京，有身在東京的港人決定改變初衷，動身返港暫避，亦有港人計劃好隨時往關西避難。他們又形容昨日東京市面比平時明顯冷清，亦有更多日本人討論應否向關西撤退，氣氛轉趨凝重。</p><p>交換生到關西旅行</p><p>「啲輻射好似話吹到東京呢邊，所以屋企人好擔心，叫我快啲返去。」在日本留學的汪小姐，3.11地震後一直相信東京安全，認為無必要返港，但面對輻射危機，最終都要動身買機票。她表示由於擔心輻射，昨日避免外出，亦感到東京市面較從前冷清，但未見有人恐慌。<br>交換生Wylie昨日剛完成在日本修讀的課程，由於早已計劃和同學到關西旅行，因此不會回港，她說：「我哋路線係去西面，相信輻射影響唔到我哋。」Wylie續稱，有外籍學生已計劃返國，亦越來越多日本人討論離開東京，「同學講電話同傾偈，好多時都係討論緊係咪要走，尤其老家喺關西嘅日本人」。另一位申請工作假期簽證到日本的港人汪忠智，仍未決定是否返港，但已聯絡好關西友人，一旦事態惡化，便會往關西避難。</p></body></html>