<html><header><meta charset="utf-8"><title>牛尾汆水走膻　補血臉紅紅</title></header><body><h1>牛尾汆水走膻　補血臉紅紅</h1><p>夏天，最讓女生煩惱莫過於身上的肚腩仔，以為是脂肪，其實可能是腸胃不暢順，體內廢物未排清！今次Angel教大家運用高纖食材來做健腸減肥菜式，利用天然食物清腸胃，肚腩仔ByeBye！<br><br>記者：謝翠玲<br>攝影：王文忠<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=2175911<br>睇片即上<br><br>留言電郵：mailto:adl.kitchen@yahoo.com.hk</p><p>寒熱底減肥注意</p><p>寒底女生多手腳易冰冷，面色較蒼白，像綠豆、薏仁、海帶這類帶寒的食材，便要注意食用份量。熱底的則易怕熱，容易口乾，口氣重，容易便秘、煩躁不安，易有飢餓感等，黑豆和牛尾這類溫熱的食材便不要吃太密。</p><p>今日煮腦</p><p>唐安麒（健康食療專家）<br><br>現為唐安麒國際集團總裁，研究中醫及營養學，並是認可自然療法醫師，以健康食療專家形象示人。</p><p>煮題　高纖排毒菜</p><p>有料到<br>海帶　除脂減肥</p><p>可消除脂肪，有助減肥，其豐富膠體纖維，能顯著降低血清膽固醇、舒緩糖尿病。</p><p>毛豆　即鮮黃豆</p><p>其實是新鮮連莢的黃豆，含蛋白質、鈣、鐵、維他命等營養，有健脾、潤燥、除濕和解毒功效</p><p>黑蒟蒻　吸水易飽肚</p><p>由天然魔芋植物製成，含豐富水溶性纖維，有助腸胃蠕動，加上熱量低，吸水後易飽，是瘦身佳品。</p><p>綠豆　解毒潤膚</p><p>有補益元氣、清火解毒、降暑止渴和潤皮膚功效，夏天暑熱時間尤其適宜食用。</p><p>黑豆　高纖補面色</p><p>可健脾補血，令人面色好，肌膚潤澤，寒底女生夏天減肥不妨食用。</p><p>蓮藕　止嘔解渴</p><p>含有蛋白質、維他命C，更有解渴止嘔、清熱解煩、健脾開胃功效。</p><p>高纖黑豆海帶牛尾湯</p><p>黑豆和牛尾均是補氣血的食材，加上海帶一齊煲，高纖之餘，飲過後面色也紅潤點！</p><p>材料</p><p>牛尾（切段）1斤、海帶（已浸）2塊、黑豆（已浸）120克、桂圓肉77克、薑2片、大葱1條、水12碗、味噌1湯匙、鹽1/2茶匙、紹興酒1茶匙</p><p>做法</p><p>1.鍋中加水、牛尾，開大火煲滾至血沫浮出，盛起備用。海帶切塊；大葱切段。<br><br>2.煲滾12碗水，加入牛尾、薑、大葱和紹興酒，加蓋，以大火煲5分鐘，放黑豆和味噌，加蓋，再以中細火煲一個半小時。<br><br>3.加海帶、桂圓肉，再加蓋，以細火煮15分鐘，最後加鹽調味即可。</p><p>貼士</p><p>牛尾一定要先汆水，可以減少膻味。</p><p>益腸毛豆炒雞柳</p><p>想腸道健康，並非單靠健康產品便可，最好吃含豐富纖維的毛豆，配上腰果一齊炒就最香口！</p><p>材料</p><p>雞柳2條、即食腰果/毛豆各120克、蒜頭（剁碎）3粒、鹽/糖各半茶匙、葡萄籽油2湯匙<br><br>醃料：生粉/糖/鹽各1茶匙、豉油2湯匙、橄欖油1湯匙、胡椒粉少許</p><p>做法</p><p>1.雞柳切塊，下豉油、糖、橄欖油、生粉、鹽和胡椒粉拌勻，醃15分鐘。<br><br>2.毛豆放滾水中，灼5分鐘備用。<br><br>3.燒熱鑊下葡萄籽油，開大火炒香蒜頭，加雞柳炒3分鐘至八成熟，加入毛豆、鹽及糖調味，撒上腰果再略炒即可。</p><p>貼士</p><p>雞肉只要炒至八成熟才加其他材料快炒，便不會過老。</p><p>健康高纖蒟蒻牛蒡鍋</p><p>想腸胃蠕動得好，不妨學日本女士經常食含豐富水溶性纖維的黑蒟蒻，熱量低又飽肚，是健康的減肥恩物！</p><p>材料
</p><p>黑蒟蒻塊1塊、紅蘿蔔（削皮）/蓮藕（削皮）各半條、牛蒡1/4條、荷蘭豆10條、冬菇（已浸）4隻、蒜頭（切片）2粒、葡萄籽油2湯匙、白醋/糖各1茶匙、油半茶匙、鹽少許、水1杯、無味精雞湯250毫升、老抽1湯匙
</p><p>做法</p><p>1.蒟蒻洗淨切成小塊。煲中加入水和白醋，開大火，下蒟蒻汆水備用。<br><br>2.將紅蘿蔔和蓮藕分別切塊；牛蒡切片；冬菇切半。<br><br>3.煲滾水，加油和鹽，下荷蘭豆，以大火汆水1分鐘備用。<br><br>4.燒熱煲，下葡萄籽油爆香蒜片，加入冬菇、蒟蒻、牛蒡、紅蘿蔔和蓮藕炒香。<br><br>5.加少許無味精雞湯略炒，再放餘下雞湯和水，蓋上蓋，煲滾後轉中火燜25分鐘，最後加入荷蘭豆、老抽、糖略炒片刻即可。</p><p>健腸薏仁綠豆糖水</p><p>清凉的綠豆糖水最適合夏天飲用，如果想有更佳的美容健體效果，可加薏仁一齊煲，飲起來口感會更豐富！</p><p>材料</p><p>綠豆1飯碗、薏仁1/2碗、水7飯碗、冰糖3塊</p><p>做法</p><p>1.薏仁浸水7小時至稍軟。綠豆浸水1小時。<br><br>2.薏仁加入水中，加蓋，用大火煮滾後，改用小火煮半小時。<br><br>3.加入綠豆煮約1小時至熟爛，加入冰糖調味即可。</p><p>貼士</p><p>冰糖要最後才加入，不然豆類不會煮得爛熟。</p></body></html>