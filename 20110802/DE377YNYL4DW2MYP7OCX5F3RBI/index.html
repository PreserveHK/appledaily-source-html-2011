<html><header><meta charset="utf-8"><title>貝安琪結新歡尹子維祝福</title></header><body><h1>貝安琪結新歡尹子維祝福</h1><p>貝安琪及徐靖雯昨日在apm出席活動，宣傳海洋保育訊息，貝安琪自言喜歡水上活動，更試過裸曬，她說：「夏天我最鍾意去沙灘曬太陽同遊船河，我喺德國女朋友屋企試過半裸曬太陽，全裸就太嚇人。」可會嘗試天體營？她說：「自己唔敢裸泳，俾人望到唔係太舒服。」談到戀情，她透露有穩定男友：「佢係生意人由細識到大，同我一樣年紀，今年先開始拍拖，仲係蜜月期，尹子維都知，都有祝福我。」</p><p>徐靖雯怕整容</p><p>徐靖雯就表示每日都有留意動漫節新聞，對於o靚模整容成風，她說：「普通人都睇唔出，要落妝先睇到有冇整過，我都唔贊成整容，整完個個樣一樣，男仔都係唔鍾意女仔整容，我18歲入行，都冇得整，而且我思想保守，不過整完會更有自信都冇所謂。」<br>採訪：LoMui<br>攝影：WongManWai</p></body></html>