<html><header><meta charset="utf-8"><title>特稿：「穩步防跌」冇有怕</title></header><body><h1>特稿：「穩步防跌」冇有怕</h1><p>鄭婆婆今年71歲，去年7月過馬路前頭暈跌倒，致左腳骨折，住院三個月。出院後鄭不敢獨自外出，對自命饞嘴的她來說是折磨，「屋企附近好多嘢食……跌親之後我好驚又跌親，唔敢出去」。</p><p>用柺杖改善步姿</p><p>後來醫生轉介參與「穩步防跌」計劃，經物理治療師指導，鄭婆婆現時每天都耍八段錦，閒時又會「踩單車仔」，並使用柺杖改善步姿，「家朝朝去飲茶都唔怕！」此外，治療師又教她用長柄工具輔助撿拾地面物件、開關電燈等，避免自行爬高爬低，「再唔係就開口叫個仔幫手開燈」。<br>另一位80歲的黎婆婆，家門外面是斜路，以往常因心急甚少留意路面起伏而跌倒，「晨運時成日跌到膝頭損晒」。除了大意，黎婆婆亦因膝蓋退化感痛楚，走路數分鐘就要停步稍事休息。她參與計劃後學會「唔好心急」，又以沙包綁腳鍛煉肌肉，並堅持練習太極，每日一小時，「做咗運動隻腳明顯冇咁痛，原本七分痛，家一至兩分啦」。<br>《蘋果》記者</p></body></html>