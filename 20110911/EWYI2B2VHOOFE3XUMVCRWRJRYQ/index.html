<html><header><meta charset="utf-8"><title>婷婷賣車變買車</title></header><body><h1>婷婷賣車變買車</h1><p>謝婷婷前晚到圓方出席Gucci和某汽車品牌crossover推出新款車的記者會，當她見到該款車時馬上冧爆，第一時間付款落定買了約27萬多的新車，預計新車會在聖誕到手，會否叫男友付尾數當作送給她的聖誕禮物？婷婷笑言：「如果預咗咪冇晒驚喜。」</p><p>唔評栢芝被鬧</p><p>提到日前見婷婷在旺角鬧市拍新戲時表現緊張不時NG，她表示：「其實戲中我嘅角色係有啲緊張咁嘅神色，不過我真係好少去旺角，計埋嗰日去拍戲都係去咗三次，不過我冇擔心，因為有工作人員保護我。」提到前阿嫂張栢芝被蕭若元批評是「負數演員」，演出電影票房通常不理想，正如近日上映的《無價之寶》，婷婷聞言未有回應，提到Lucas被指在戲中「爆肚」，婷婷直言：「其實佢咁細個，都唔知乜嘢叫對白。」<br>採訪、攝影：楊潔雯</p></body></html>