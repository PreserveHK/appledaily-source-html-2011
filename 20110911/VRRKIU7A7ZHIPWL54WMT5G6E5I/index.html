<html><header><meta charset="utf-8"><title>區選前瞻泛民變招　曲線打政治牌</title></header><body><h1>區選前瞻<br>泛民變招　曲線打政治牌</h1><p>今屆區議會選舉本周四開始提名，建制派大開水喉下，泛民主派勢將陷入苦戰。由於今屆選出的區議員有份推選下屆特首以及提名立法會「超級區議員」，泛民主派一度有意以此新增政治職能為參選武器，借此催谷選情，但由於區選「政治牌」十分難打，決意改變戰略，以政治滲透地區議題的手段，曲線為泛民政黨催票。</p><p>「地區服務似打詠春」
</p><p>新一批區議員會透過互選方式，選出117人為特首選委會成員，並可提名及參選明年立法會超級區議會議席，這個轉變曾令泛民政黨憧憬可在區選中多打一條政治戰線，但最終亦發現政治牌在地區選舉中未必有效。<br>曾經參與五區公投、堅持反對政改方案的公民黨，黨主席陳家洛承認暫時看不到只憑區議員新增政治功能作賣點，能令公民黨爭取更多選票，指「民主黨家嘅宣傳都唔再講『一人兩票、香港不再一樣』呢句口號啦」，但他指泛民只要將理念融入地區議題，便可發揮「箍票」作用，「因為兩者係有一定關係，咁樣街坊先會明白我哋同建制派有乜嘢分別，點解要投公民黨一票」。<br>民主黨副主席單仲偕也同意直接向街坊推銷政治議題在區選中作用不大，「街坊淨係關心你喺地區做幾多嘢，乜嘢超級區議會佢哋唔關心」。但不代表民主黨放棄在區選打政治牌，反而是改變出招策略，他形容民主黨戰略為「長短棍」，「地區服務好似打詠春拳咁，係埋身搏擊，但係全港性宣傳入面，就要講今次區選對改變香港政治格局有幾重要，呢個就係長棍」。</p><p>要動員潛水選民投票</p><p>單仲偕稱每次區議會選舉中，約有5%在立會選舉中投票予泛民的選民沒有投票，打政治牌作用就是要動員這些「潛水」選民現身，指03年區議會選舉就是好例子，「當年真係有啲選民唔喺區議會投票，淨係喺立法會選舉投票，我哋打政治牌就係要好似03年咁，谷埋呢班選民出嚟」。民建聯及工聯會等派陣營則指區選仍是民生議題行先，不認為出政治牌有利選情。<br>中大政治與行政學系高級導師蔡子強認為，泛民要用超級區議會等政治議題為區選催票，暫時看不到明顯效用，因為泛民現在仍未能說出由誰出戰超級區議會，缺乏明確目標帶動選民投票；反而建制陣營在這方面做得較好，例如工聯會事先說明派陳婉嫻出戰超級區議會，用「保陳入圍」為目標動員及團結支持者投票。<br>記者：莫劍弦</p></body></html>