<html><header><meta charset="utf-8"><title>瘦身25%　攝影篤導</title></header><body><h1>瘦身25%　攝影篤導</h1><p>單反要追求機身輕細，只有放棄部份功能，明顯例子就係觀景器，而Panasonic新推出G3算係反其道而行，在機身大幅瘦身嘅同時，仍然保留有觀景器嘅設計，想要部輕巧型單反，又要有觀景器，佢係首選！<br><br>記者：許福合<br>攝影：楊錦文</p><p>3吋扭芒</p><p>G3係Micro4/3規格嘅單反，以細做賣點，因為保留有觀景器，外形設計與一般單反相似，實質係細咗嘅一個碼，相比於上代G2同G10，都細咗近25%，論輕巧程度，有如用緊數碼相機一樣。顏色方面，會有黑、紅、啡及白色，而且機身使用鋁殼，膠感不重，手感亦唔錯。同上代相比，操作上改變頗大，因為改用3吋多角度觸控屏幕，可直接在屏幕上用觸控對焦及快門，而且範圍不再局限在中間，可在整個畫面應用，新用家就較易上手。</p><p>追焦攝錄</p><p>講到拍攝性能，隨住升呢使用1,600萬像素LiveMOS，比起上代1,210萬自然提高不少，而且配合VenusEngineFHD引擎，對焦速度、操控都更見爽快，使用14-140mm時，對焦速度更可達到0.1秒！雖然感光度最高都只係ISO6400，但雜訊操控有改善，大幅提高實用性！試用G3時，手動對焦拍攝時可放大對焦點，需要精準對焦時就非常好用。其他強項包括以完整像素每秒連拍可達到4張，拍片亦提高到1,920×1,080i全高清，並且有立體聲收音，最重要係有連續及自動追焦，可避免影片鬆散。</p><p>試相</p><p>Profile</p><p>感光元件：1,600萬像素LiveMOS<br>鏡頭：Micro4/3<br>屏幕：3吋46萬像素TFT<br>感光度：ISO160-6400<br>攝錄：1080i<br>記憶：SD<br>快門：1/4,000-60秒<br>體積：115.2×83.6×46.7mm<br>重量：336g（淨機）<br>查詢：Panasonic（28330955）</p></body></html>