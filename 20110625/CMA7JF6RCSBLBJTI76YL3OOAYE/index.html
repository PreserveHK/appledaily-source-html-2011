<html><header><meta charset="utf-8"><title>趣趣地：艾比奧爾結婚玩低調</title></header><body><h1>趣趣地：艾比奧爾結婚玩低調</h1><p>效力皇馬嘅西班牙後衞艾比奧爾（右）日前做老襯，同拍拖多年嘅女友Alicia拉埋天窗，睇佢哋真係好sweet，而其實佢哋兩個早前已經生咗兩個囡囡Azahara同Alma。由於兩人向來鍾意低調，喺婚禮裏面只係邀請咗佢喺皇馬嘅隊友兼好友沙比阿朗素同艾比路亞，佢哋都有帶埋老婆一齊出席。</p></body></html>