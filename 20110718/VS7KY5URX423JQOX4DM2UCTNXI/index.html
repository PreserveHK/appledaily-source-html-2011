<html><header><meta charset="utf-8"><title>中環在線：《晴報》的情報下周呈報 - 李華華</title></header><body><h1>中環在線：《晴報》的情報下周呈報 - 李華華</h1><p>就快又有份免費報紙！《經濟日報》嗰份講咗好耐、令大家引頸以待嘅免費報紙，終於拍板喺呢個月27號（即係下星期三）出街，份報紙取名《晴報》！<br>聽口痕友話，呢份新嘅免費報紙內容「唔係」《經濟日報》嘅內容喎，但夠膽起個咁搶嘅名，應該有好多情報嘅……家陣未知會點派同埋派幾多，之不過睇番佢哋2005年創刊嘅《TakemeHome》往績，嗰陣每逢星期五都會喺港九新界分六區免費派，內容其實都離唔開吃喝玩樂，但睇吓睇吓，就發現啲料大部份都係嚟自《經濟日報》，認真係慳水慳力之作，咁幾年之後嘅今日，資訊更加氾濫，《晴報》到底有無情報呢，等着瞧吧！<br><br>李華華<br>mailto:LiWaWa@AppleDaily.com</p></body></html>