<html><header><meta charset="utf-8"><title>LG孖鏡3D手機　裸睇‧裸拍‧裸玩</title></header><body><h1>LG孖鏡3D手機　裸睇‧裸拍‧裸玩</h1><p>真係估唔到，3D都有分正版同老翻！朋友話，所謂「老翻」，其實係指利用2D器材拍攝之後，再加入3D元素嘅影片。而新到水貨LGOptimus3D並無以假亂真，睇過機背上嘅孖裝鏡頭便知龍與鳳；再者，佢提供3D攝錄之餘，屏幕本身亦支援裸眼技術，就連1080p咁細緻嘅3D片都食得住，絕無欺場。<br><br>記者：陳國輝　<br>攝影：譚盈傑　<br>Model：Rika@G.M.E.</p><p>特製3DMenu　睇得舒服</p><p>開機睇過！咦，點解仲係2D嘅？查實一般情況下，手機僅支援見慣見熟嘅Android介面，但按下側邊粒「3D」掣之後，畫面上即時出現具立體效果嘅旋轉Menu：內容包括3D遊戲與應用程式、3D相機、3D相簿，就連3DYouTube都有！筆者試用發現，立體感比老任的3DS更強、更舒服，起碼睇幾分鐘都唔見頭暈。但注意，3D分唇只包括以上幾項，而你平日用慣嘅日曆、訊息同埋通訊錄等，只維持用2D顯示。</p><p>720p攝錄　即睇即分享</p><p>除咗睇片，Optimus3D仲支援3D高清攝錄！你咪睇鏡頭只有500萬像素，實情拍Video嗰陣，最高解像度達到1,280×720，再駁埋HDMI，輸出去3DTV都唔怕狗牙現晒形！至於用番4.3吋手機屏幕播片，由於解像度都有800×480，更加唔擔心佢會起格。值得一讚係，拍完3D片之後，你仲可即時經Email、YouTube或facebook等途徑Share俾朋友；當然，如果對方無3DDisplay的話，根本就得物無所用。</p><p>立體影片實試</p><p>DetailsSnap</p><p>LGOptimus3DProfile</p><p>處理器：Dual-Core1GHzARMCortex-A9pro　<br>系統：Android2.2<br>體積：128.8×68×11.9mm　<br>重量：168g　<br>屏幕：4.3吋輕觸芒　<br>電池：1,500mAh<br>主要功能：3D裸眼技術、1080p高清播放、720p高清攝錄、500萬像素相機、內置8GB、最大支援32GBmicroSD卡、HDMI插頭<br>查詢：Like（23915552）</p></body></html>