<html><header><meta charset="utf-8"><title>隔牆有耳：河蟹公關唔准提共青團 - 李八方</title></header><body><h1>隔牆有耳：河蟹公關唔准提共青團 - 李八方</h1><p>華叔回憶錄《大江東去》面世，唔少傳媒都好關心，特別係好想知道書入面有關華叔係共青團嘅史實，原始資料究竟從何而來？所以噚日記者會上，好多記者都追問共青團一事，但唔知點解，負責為記者會搞新書發佈嘅公關公司，咁鍾意阻頭阻勢，阻住記者跟進呢個問題。<br>當記者圍住司徒強扑咪，問佢有關華叔加入共青團嘅事時，司徒強明明都開緊口回應，點知一路企喺司徒強旁邊嘅女公關就係咁插嘴，猛話時間夠喇，阻礙記者問嘢。輪到記者向出版商扑咪，問出版社有冇聽過有關華叔加入共青團嘅錄音時，嗰位女公關今次更加出手唔出口，強行拉走被訪者。<br>喂！咁趕時間，你就咪阻住記者問嘢啦！最終辣㷫在場記者，有傳媒更當眾訓斥該女公關咪妨礙新聞自由。</p></body></html>