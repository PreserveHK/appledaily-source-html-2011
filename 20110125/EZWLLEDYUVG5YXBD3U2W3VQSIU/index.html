<html><header><meta charset="utf-8"><title>中環在線：中國生命新服務　《非誠2》也抄橋 - 李華華</title></header><body><h1>中環在線：中國生命新服務　《非誠2》也抄橋 - 李華華</h1><p>中國生命（8296）辦事處噚日開幕，對財經記者嚟講應該好難忘，事關間office係喺紅磡殯儀館區，唔係大家去開嘅金鐘、中環！中國生命董事長劉添財話，香港呢啲高度文明而生育又唔多嘅社會，最適合搞「生命契約」！咩嚟o架？劉總話，即係畀大家自定身後事嘅一站式服務，可以就點樣處理遺體、化咩妝、用咩棺木、用咩儀式，葬喺邊之類嘅要求，同公司訂立合約，到大家真係離世嘅時候，公司就會自動波咁按你嘅心水，搞掂所有嘢，令大家「走得安心又放心」，《非誠勿擾2》裏面嘅死前追思會，都係抄佢哋嘅服務咋！
</p></body></html>