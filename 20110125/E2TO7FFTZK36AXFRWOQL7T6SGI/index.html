<html><header><meta charset="utf-8"><title>中環在線：新世界酒店　彤叔孫女揸晒fit - 李華華</title></header><body><h1>中環在線：新世界酒店　彤叔孫女揸晒fit - 李華華</h1><p>那邊廂「大K」（郭炳湘）60幾歲人先學人離開家庭出去闖天地，呢邊廂，未夠30歲嘅鄭裕彤孫女、新世界酒店集團副主席鄭志雯（圖），噚日再上一層樓，升正做主席，繼續為家族事業出一分力！<br>雯女係喺2008年加入新世界集團，由酒店管理公司首席總監做起，咁點解升得咁快？佢老竇鄭家純話，囡囡上任後推行咗一連串嘅方案，成功為新世界酒店集團同酒店品牌重新定位，同時亦為集團嘅業務發展創造咗唔少機會……其實三個字講晒，咪「做到嘢」囉！咪睇少雯女份工，要幫阿爺睇實成廿間酒店，應該都好辛苦吓，話時話，唔知雯女會唔會帶華華去開吓眼界，睇吓佢啲傑作呢？
</p></body></html>