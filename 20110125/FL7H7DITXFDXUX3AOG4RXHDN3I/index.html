<html><header><meta charset="utf-8"><title>嚴選情人短線團　愛河萬發花火</title></header><body><h1>嚴選情人短線團　愛河萬發花火</h1><p>「唉！都估到你咩都無準備o架喇，是但求其食茶餐廳行吓街算囉，唔係點呀！」習慣臨急抱佛腳的男士，今年情人節如果唔想再聽到抱怨、睇到黑面……甚至慘遭遺棄，就好好睇吓以下旅程，給女友一個surprise。<br><br>記者：蕭漢祥</p><p>全台都浪漫！<br>高雄燈會500公尺長煙花</p><p>2月14日西方情人節，2月17日又係中國情人節，睇戲都知古時元宵節會舉行燈會，賞燈猜燈謎，點先至夠冧又唔老套？今年高雄燈會藝術節由2月12日至28日舉行，最吸引是在愛河長500公尺的環港煙花，共發射11,168發煙火，預計有過百萬人去睇。這個高雄燈節之旅，行程還會遊覽百年天后宮，讓情侶在此祈求相愛一生一世。</p><p>高雄元宵燈會3天團（美麗華）<br>團費：每位$1,899起<br>註：入住寶來不老溫泉山莊</p><p>台北睇花博平溪放天燈</p><p>台北拖手自遊行！冧女友招數：一，睇花博，「豪送」3千萬朵花給女友，睇佢有乜反應！二，過埋中國情人節，2月17日有平溪天燈節，平溪周圍無光害，放天燈特別靚特別壯觀，滿天愛的誓言！單是這兩個活動已夠女友尖叫，還未計浸溫泉、夜市掃街……</p><p>台北3天自遊行（康泰）<br>套票：每位$2,199起<br>註：台北20多間飯店供選擇，搭國泰或港龍。</p><p>PlansforValentine'sDay</p><p>溫馨提示：台北101雲集名店，男士們記得準備好足夠銀彈。
</p><p>台灣<br><br>台北<br><br>下周有雨，11-15℃</p><p>上海至纏綿！<br>情侶被兩人做</p><p>想當年電影《人鬼情未了》，一幕人鬼擁抱做陶器，冧盡萬千少男少女。雖然好哋哋講咩人鬼情未了，大吉利是咩！但情侶夾手夾腳DIY，的確幾溫馨。這個團啱你哋，遊杭州西湖、上海浦江美景之後，還加推「SweetSweet製作蠶絲被」活動，到訪蘇州凱地絲綢廠時，大家唔係齋睇工人製作，更有專人指導，一齊將蠶絲拉開又重叠，你叠吓我、我又叠吓你，完成後每pair都可將親手製作的蠶絲被帶回家，有咩親密得過一張被兩人做吖！</p><p>上海、杭州、蘇州4天直航團（康泰）<br>團費：每位$2,199起<br>註：情人節當晚每位女士獲贈玫瑰花及朱古力</p><p>首爾至冰火！<br>房外雪景房內火辣</p><p>今年韓國係咁下雪，想有浪漫白色情人節話咁易。韓國鳳凰城滑雪之旅，除了水上樂園嬉水、滑雪場溫馨擲雪球，情人節當晚還安排情侶在房內品嚐火辣韓式火鍋兼送紅酒，房內暖笠笠看窗外凍冰冰雪景，一冰一火，噗一聲！紅酒開了……呢個旅程女友實無詐型，還有明洞、南大門購物之旅，溫馨提示：男士們記得帶夠信用卡或銀彈，否則「十功都不能補一過」。</p><p>韓國5天鳳凰城滑雪之旅（EGL東瀛遊）<br>團費：每位$3,889起<br>註：獲贈玫瑰、紅酒及朱古力各一，房內「兩人一鍋」。
</p><p>沖繩至鹹濕！<br>住海邊酒店睇最大鯨鯊</p><p>《戀戰沖繩》的愛情故事雖然既多角又複雜，但靚到震的場景就令唔少少女憧憬將自已的故事搬到沖繩上映。這個5天團賣點係……好鹹濕！行程包括參觀水族館、那霸漁港，半潛水艇遊海底世界，入住海邊酒店，充滿海水鹹味。甜蜜時刻都有，旅程第4日，情侶可自費參加自駕遊，駕駛SClass私家車，自己話事任你哋去邊個浪漫場景。</p><p>沖繩海洋博水族館5天團（新華）<br>團費：每位$3,999起<br>註：水族館、琉球村，自駕遊。
</p><p>布吉至Hot！<br>冧爆蜜月主題房</p><p>不少女士食飯食個view多於食味道，情人節搵個靚場景度過，係必勝之道。去布吉，唔使多講！陽光海灘有誰不愛。布吉5天之旅，於2月11日出發的團可獲情人節升級服務，除了必然冧爆的蜜月主題客房、浪漫二人燭光晚餐、甜蜜朱古力，還同場加映燃放天燈，讓你們在海天一色的場景下，將愛的誓言飄上天空，呢個環境下點止情人節，直情求婚都仲得。團費還包括贈送SixSenses50分鐘香薰spa。</p><p>布吉島5天之旅（EGL東瀛遊）<br>團費：每位$5,989起<br>註：入住五星級EvasonPhuket&amp;BonIsland，房間升級至蜜月主題客房，燭光晚餐、朱古力、送香薰spa及燃放天燈。</p><p>康泰旅行社</p><p>電話：21088888<br>網址： http://www.hongthai.com </p><p><br>EGL東瀛遊</p><p>電話：36920888<br>網址： http://www.egltours.com </p><p><br>美麗華旅遊</p><p>電話：82002299<br>網址： http://www.miramartravel.hk </p><p><br>新華旅遊</p><p>電話：27222888<br>網址： http://www.sunflower.com.hk </p></body></html>