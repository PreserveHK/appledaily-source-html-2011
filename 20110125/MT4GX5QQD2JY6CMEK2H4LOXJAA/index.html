<html><header><meta charset="utf-8"><title>摸下巴掃背講有味笑話林敏驄教A.Lin捽雀仔</title></header><body><h1>摸下巴掃背講有味笑話<br>林敏驄教A.Lin捽雀仔</h1><p>林敏驄為亞視主持遊戲節目《智醒智勁四方城》，昨日邀請裴殷（A.Lin）等四位o靚模做嘉賓。阿驄未錄影已異常興奮，頻頻與A.Lin講有味笑話，又借故觸摸她的下巴和掃背，害得她無言以對，非常尷尬。</p><p>亞視推出遊戲節目《智醒智勁四方城》，請來搞笑能手林敏驄擔任主持，昨日他請來四位o靚模A.Lin、王麗嘉、余曉彤和鄧伊玲擔任嘉賓。</p><p>A.Lin：我面紅呀</p><p>阿驄見到A.Lin接受訪問，便趨前自我介紹：「我叫B.Lin！」隨即拿出手機硬與A.Lin合照。A.Lin自稱不懂得打麻雀，求阿驄手下留情，誰知阿驄即大講有味笑話：「我教你，第一招捽雀仔（一索）！要用兩隻手喎。」隨即笑淫淫望着A.Lin，她即顯得不知所措，並儍笑說：「摸雀，我面紅呀！」阿驄又語帶雙關說：「你識唔識打o架？嗱，去後面我教你打！」A.Lin苦苦哀求是為錢而來，誰知阿驄繼續說：「好窮？去援交……唔係唔係，交換，交換禮物。」<br>阿驄得勢不饒人，乘機伸手摸A.Lin下巴：「你條頸有粒癦，得一粒咋咩，應該仲有兩粒o架？」又稱她背脊對落應該有一粒，並伸手在她身後左掃右掃。A.Lin本想轉話題問阿驄做運動是否很厲害，怎料阿驄說：「通常夜啲就做運動嘞！」</p><p>「着咁多衫要搜身」</p><p>事後A.Lin說：「之前都知道佢講嘢好叻，唔知其他方面都咁叻，家有少少驚。」阿驄又指幾位o靚模不夠性感，指着她們說：「着咁多衫，我家懷疑你哋體內藏毒，要搜身。」<br>此外，陳奕迅、李克勤和譚詠麟都是阿驄的雀友，現在他們可以自由出入亞視，阿驄會不會請他們做嘉賓？他說：「收雞碎咁多，按章工作。」<br>採訪、攝影：楊潔雯</p></body></html>