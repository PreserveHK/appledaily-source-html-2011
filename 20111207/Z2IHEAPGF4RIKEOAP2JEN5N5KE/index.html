<html><header><meta charset="utf-8"><title>2打2回歸家用機　獨食必輸</title></header><body><h1>2打2回歸家用機　獨食必輸</h1><p>不要看Gundam遊戲推出頻密，但經常有佳作，而且仲好得機迷歡心，好似最近推出嘅《GundamExtremeVs.》，到港即炒上$680，有價有市，證明機迷們有幾支持。這款以2打2對戰的Gundam新作，團隊精神同默契仲緊要過個人技術，懶叻衝前獨食喪斬亂射，只會落得慘敗收場！<br><br>記者：許福合<br>鳴謝：LauroGameEntertainment</p><p>挑戰極限高達</p><p>最近遊戲討論區最Hit，都係機迷為約戰《GundamExtremeVs.》，頻頻交換PSNID，可見隻Game人氣幾咁火紅。新作仍以2打2形式對戰，最重要係大雜燴式MS機體，收錄初代《機動戰士高達》至近年《高達00》，仲有小說Hit到出動畫嘅獨角獸《高達UC》等。好多熟悉MS唔見咗，但亦換嚟不少新臉孔，如首次登場嘅力天使及藍異端2ndL等，家用版亦跟街機一樣，以極限高達作最終Boss，仲會變身格鬥或射擊形態，兩者都係變態級屈機MS，若他日有機會Unlock嚟用，相信你會無晒朋友。</p><p>勝負關鍵在於「氣」</p><p>操作上驟眼睇跟《GVGNext》分別不大，連畫面及攻守節奏都似，不過取消咗「Call」系統，加番舊有嘅「覺醒」，不但彈藥、Booster全回復，再按一次「射＋格＋跳」，更會使出覺醒技，威力等同格鬥Game嘅超必，殺傷力爆晒燈。好似ZGundam咁，覺醒技駁埋連招一齊出，點修正都一樣見紅！另一大改動，係BoostDash（BD）及StepCancel（SC），都可取消出招，在攻擊組合上更為靈活多變，「槍槍劍劍Combo」配搭悉隨尊便。不過要小心，今集Booster消耗極快，須更小心使用。</p><p>《GundamExtremeVs.》
</p><p>主機：	PS3<br>類型：	動作格鬥<br>開發：	NAMCOBANDAIGames<br>人數：	1-2人（支援4P網戰）<br>官網：	 http://www.b.bngi-channel.jp/gdexvs/ </p></body></html>