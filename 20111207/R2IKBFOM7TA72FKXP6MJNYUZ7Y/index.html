<html><header><meta charset="utf-8"><title>中環在線：嘉道理老夫人辭世中電下半旗致哀 - 李華華</title></header><body><h1>中環在線：嘉道理老夫人辭世<br>中電下半旗致哀 - 李華華</h1><p>中電（002）主席米高嘉道理丁母憂，噚日喺報章刊登訃聞。嘉道理老夫人Muriel喺12月5日（星期一）辭世，享年96歲，係笑喪。訃聞所見，嘉道理老夫人除咗仔女孫兒，仲有三名曾孫，四代同堂，可謂福壽雙存。</p><p>員工未聞死訊</p><p>老夫人喪禮將會以私人形式舉行，家屬婉謝鮮花悼念，稍後將會公佈追思會嘅詳情。<br>嘉道理係香港數一數二大家族，亦係各大富豪榜常客，旗下有多家上市公司，喺旺角嘅中電總部，噚日就下半旗致哀。華華見到幾位着住中電制服嘅員工喺辦公大樓走出嚟，佢哋都話，唔知老夫人離世嘅消息，而辦公室入面亦冇特別擺設，氣氛同運作一切如常。同屬嘉道理家族旗下嘅半島酒店，就冇下半旗。<br><br>李華華<br>mailto:LiWaWa@AppleDaily.com</p></body></html>