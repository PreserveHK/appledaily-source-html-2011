<html><header><meta charset="utf-8"><title>輕瀛Xperiaray反拍強　港女爆Like</title></header><body><h1>輕瀛Xperiaray反拍強　港女爆Like</h1><p>啱啱喺新加坡落幕的CommunicAsia，各大廠商都擺晒自家的秘密武器上枱，事先張揚下半年即將推出的新手機。SonyEricsson就繼續為Xperia系列發功，一口氣連推Xperiaray、active同txt三款新機。其他兩款有無香港份仲係未知之數，不過共四隻顏色嘅Xperiaray就可以冧死班港女啦！<br><br>記者：王震遠<br>攝影：陳盛臣<br>Model：Nie</p><p>四色冧女</p><p>家人人當電話係品味icon，不過成日玩生果廠的黑白色真係玩到厭。SonyEricsson最新公佈呢部Xperiaray，除咗大路嘅黑白色外，仲加入好似香檳咁搶鏡嘅金色，同pink到爆嘅可愛系粉紅，啱晒多心嘅女仔。Xperiaray有幾分似迷你版Xperiaarc，刪去幾個銀色按鍵，馬上添加唔少日系手機嘅東瀛味。屏幕加入全新無縫設計，喺全黑嘅畫面時唔會睇到內置嘅邊框。機身更改用鋁合金框架，變奏後輕巧咗唔少。經重新打造後嘅超薄設計，厚度只得9.4mm，重量亦只有100g，拎上手感覺真係好輕盈，最適合女生嘅纖細雙手，就算袋佢落袋甚至攝入銀包都仲得！</p><p>別注版facebook</p><p>Xperiaray採用Android系統，現時AndroidMarket上已提供20萬款軟件下載，機內亦有唔少預設程式，例如新浪微博、開心網、twitter等社交網路。而人氣最強的facebook更喺Xperia內出現別注版本，方便用家將fb上的朋友名單同步到手機。你還可將相片同步至機內的GoogleGallery3D，隨時欣賞自己和朋友的生活點滴。</p><p>防刮靚芒</p><p>Xperiaray唔止外形似足Xperiaarc，連手機規格亦似到十足。同樣採用1GHz處理器，以及Android2.3作業系統，但屏幕較之前4.2吋縮小至3.3吋，雖然畫面變細，但視像一樣咁仔細！因為SonyEricsson並無偷工減料，Xperiaray繼續沿用MobileBRAVIAEngine超像真屏幕，屏幕玻璃仲有防刮花功能，平滑無花痕自然更具美態。另外，影相、拍片係現時手機必備功能，Xperiaray就內置咗高感光低訊噪ExmorR影像感測的810萬像鏡頭，支援720p高清影像拍攝功能，影相時更可以手指觸控對焦，最啱港女反手自拍。</p><p>同步上場<br>好叉有用</p><p>SonyEricsson今次同步更推出LiveDock多媒體機座，拉起活動板即可插入手機，機座後收藏咗USB線，方便用家邊放手機邊叉電。此外Xperia系列內置自家SE音樂播放器，可配置即將推出嘅LiveSoundHi-Fi耳機，採用tangle-free防纏線設計，放入袋後都唔會亂纏一團。耳機仲內置LiveKey掣，可直接控制手機內程式，方便。</p><p>XperiarayProfile：</p><p>處理器：1GHz<br>作業系統：Android2.3<br>屏幕：3.3吋電容式多點觸控屏幕<br>鏡頭：810萬像素<br>電池：（3G）7小時通話時間/440小時待機時間<br>尺寸：111×53×9.4mm<br>重量：100g</p><p>查詢：SonyEricsson（82038863）</p></body></html>