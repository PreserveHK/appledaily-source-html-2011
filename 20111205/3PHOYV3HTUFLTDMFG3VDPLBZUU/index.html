<html><header><meta charset="utf-8"><title>趣趣地高蓮居倫鬥多搞作</title></header><body><h1>趣趣地<br>高蓮居倫鬥多搞作</h1><p>曼聯前鋒朗尼太座高蓮（上圖）好似唔少潮人咁，用自己個名嚟搵食；最近佢為自己品牌香水拍咗個廣告，入面佢一身白色長裙，扮到成個仙女咁，個樣靚到你話冇PS過都冇人信。另一邊廂，利物浦隊長謝拉特細女盧迪絲啱啱先滿月，老婆居倫已經帶埋佢同媽媽一齊出街，之後仲着件透視黑色喱士衫及皮裙（下圖中）夜蒲；雖然佢似產後未修身，但已恨死唔少剛生完BB嘅女士。</p></body></html>