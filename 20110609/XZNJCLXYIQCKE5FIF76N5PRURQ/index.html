<html><header><meta charset="utf-8"><title>嗒糖唔黐身　番薯三點式</title></header><body><h1>嗒糖唔黐身　番薯三點式</h1><p>喺「便便」靚唔靚都要同人Share嘅世代，要Keep住「便便」靚有乜方法呢？食番薯啦！番薯有「近乎完美食物」之譽，既高纖又低脂，最適合多肉少菜的食肉獸，包保暢通無阻。一日食一個，肚仔唔會谷住谷住，纖腰返晒嚟，着三點式無有怕。<br><br>記者：吳韻菁<br>攝影：王文忠<br>Model：Kinki@PureModels<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1893213睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>Lily（烹飪導師、新西蘭葡萄園負責人）<br><br>來自台灣，曾於新西蘭開設3間咖啡店，擅長做台式傳統菜式，亦曾出版食譜，現與兒子一同打理位於新西蘭的晨曦酒莊。</p><p>煮題　健康減肥地瓜菜<br>有料到<br>番薯　生吃傷腸胃</p><p>台灣人叫地瓜，常見有黃肉、紫肉、橙肉三種，味道口感相若，番薯生吃會較難消化，耗損腸胃。</p><p>熟花生仁　少油味為佳</p><p>是經炒熟的花生，選購時要挑香脆可口，少油脂味為佳。另外熟花生仁較熱氣，不宜過量進食。</p><p>地瓜粉　用於煙韌點心</p><p>由番薯澱粉所製成，溶於水中後加熱，會呈現黏稠狀，它多用於中式點心，製成品煙韌有口感。</p><p>紅豆　維他命B豐富</p><p>有補血功效，其維他命B含量是各種豆類中最高，多吃能使氣色紅潤、增強抵抗力。</p><p>翠玉瓜　八成熟最爽口</p><p>其維他命A、碳水化合物及纖維質比青瓜、節瓜更高。翠玉瓜炒至七、八成熟會更爽口，保留更多營養成份。</p><p>白芝麻　養血護膚</p><p>含大量脂肪和蛋白質，其亞油酸可調節膽固醇。此外，它還有養血功效，令皮膚光澤紅潤。</p><p>三色地瓜圓</p><p>香港湯圓用糯米粉做，台灣的地瓜圓就用地瓜粉來做，Lily分別用黃、紫、橙番薯來做，賣相特別吸引。</p><p>材料</p><p>紅豆湯1碗、熟花生仁100克、糖2湯匙、水適量<br><br>地瓜圓皮料：三色番薯（蒸熟）300克、地瓜粉120克、糖3湯匙、生粉少許</p><p>做法</p><p>1.三色番薯趁熱去皮。熟花生仁浸水3小時。<br><br>2.將紫番薯壓成茸，加入1湯匙糖、40克地瓜粉拌勻。枱上灑少許生粉，用手將番薯茸搓成糰狀。另外兩色番薯做法相同。<br><br>3.將三色番薯糰分別搓成長條狀，切成小粒狀。<br><br>4.開中火煲滾水，放入番薯小粒，煮5分鐘至浮面，再煮1分鐘，盛起瀝水。<br><br>5.碗中加2湯匙糖，放入煮熟的地瓜圓拌勻備用。<br><br>6.開中火，鍋內放入花生仁、水，轉小火冚上蓋，煮2小時至軟身，瀝乾備用。<br><br>7.開中火，鍋中加紅豆湯煮至微滾，盛起後加入花生仁、地瓜圓即可。</p><p>貼士</p><p>將剛煮好的地瓜圓，趁熱撒上少許糖，那便不會沾在一起，而且會更有光澤。</p><p>番薯棗</p><p>番薯棗又香又脆，中間還加了番薯條，炸好後外層香脆，入口啖啖煙韌，正！</p><p>材料</p><p>番薯（蒸熟）200克、糯米粉120克、糖3湯匙、水6湯匙、白芝麻適量<br><br>餡料：紅豆茸200克、番薯（蒸熟切短條）50克</p><p>做法</p><p>1.番薯趁熱去皮，加糖壓成茸，加入糯米粉、水，用手搓勻成長條形麪糰，切成16份。<br><br>2.將麪糰搓圓再按扁，包入紅豆茸、番薯搓成圓形，在表面沾上少許水，滾上白芝麻。<br><br>3.開中火燒熱油至160℃，放入番薯棗炸至金黃色，再轉大火炸10秒，瀝油盛起即可。</p><p>貼士</p><p>番薯要揀整齊圓身的，如果發了芽就不要買。</p><p>釀烤番薯</p><p>街邊焗番薯大家食得多了，今日用西式方法，加蔬菜、芝士和煙肉去焗番薯，意想不到地夾！</p><p>材料</p><p>番薯2個、煙肉2片、巴馬臣芝士適量、生油2湯匙、洋葱（切粒）半個、番茄（切粒）/蘑菇（切粒）各40克、翠玉瓜（切粒）/青燈籠椒（切粒）/紅燈籠椒（切粒）/黃燈籠椒（切粒）各20克<br><br>調味料：鹽/糖/胡椒碎各少許</p><p>做法</p><p>1.番薯掃上生油，用錫紙包起，放入預熱至180℃焗爐中，焗50分鐘，取出後插入牙籤，不沾牙籤即可。<br><br>2.番薯攤凉後切半，小心挖出番薯肉，番薯皮留用。<br><br>3.開中火燒熱鑊落油，煎熟煙肉，盛起切粒，備用。<br><br>4.番薯肉加入煙肉、番茄、青椒、紅椒、黃椒、翠玉瓜、洋葱、蘑菇、芝士拌勻，加糖、鹽、胡椒碎拌勻成餡料。<br><br>5.將餡料舀入番薯皮中，灑上芝士碎，放入預熱至180℃焗爐中，焗20分鐘即可。</p><p>番薯鬆餅</p><p>市面的鬆餅通常用鬆餅粉來做，今日Lily教大家用蛋漿來做，入口不會「黐牙」。</p><p>材料</p><p>番薯（蒸熟切粒）140克、麪粉3杯、糖1杯、泡打粉4茶匙、肉桂粉半茶匙、生油100毫升、蛋（拂勻）190克、牛奶300毫升、糖漿1湯匙、呍呢拿香油1茶匙、紅豆（煮熟）6湯匙、糖粉適量</p><p>做法</p><p>1.蛋、生油、牛奶、糖漿、呍呢拿香油拌成蛋糊。<br><br>2.麪粉、泡打粉、糖、肉桂粉過篩混合，逐少加入蛋糊拌成麪糊。<br><br>3.舀適量麪糊、紅豆及番薯，至鬆餅模1/3位置，重複兩次至填滿餅模。將餅模甩一甩，迫走空氣。<br><br>4.放入預熱至180℃焗爐，焗25分鐘。攤凉後脫模，灑糖粉即可。</p></body></html>