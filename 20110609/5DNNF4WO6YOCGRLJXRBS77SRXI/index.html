<html><header><meta charset="utf-8"><title>中環在線：預付卡公司搵到夏斌坐鎮 - 李華華</title></header><body><h1>中環在線：預付卡公司搵到夏斌坐鎮 - 李華華</h1><p>主要從事內地預付卡嘅中國創新支付（8083），好多人都唔係好為意呢間公司。不過，噚日開始，呢家公司嘅知名度應該大增，因為創新支付搵到夏斌（圖）做首席經濟顧問。<br>夏斌唔使多介紹，佢係內地著名經濟學同金融專家，現任國務院參事、人民銀行貨幣政策委員會委員、國務院研究所所長，專門研究宏觀經濟政策、貨幣政策、金融監管，同埋中國資本市場發展。<br>公佈冇提到夏斌嘅顧問酬金，只係話相信佢會為創新支付嘅業務方向同策略，帶嚟正面貢獻。究竟點解夏斌會出任創新支付顧問？呢個暫時係個謎，但有夏斌坐鎮，相信創新支付嚟緊應有啲作為。
</p></body></html>