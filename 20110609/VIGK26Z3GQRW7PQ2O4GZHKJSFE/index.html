<html><header><meta charset="utf-8"><title>洛杉磯E囗2011第一擊PSVITA全身「指控」　逼獨男交朋友</title></header><body><h1>洛杉磯E囗2011第一擊<br>PSVITA全身「指控」　逼獨男交朋友</h1><p>每年美國舉行的E囗遊戲展（ElectronicEntertainmentExpo）都會引死唔少機迷。今年氣氛更熱鬧，事關全球期待嘅SONY正式公佈NGP，更多細節果然不負所望。今次NGP非常有「人性」，逼獨男交朋友，邊個話打機一定要自閉！<br><br>記者、攝影：王震遠<br>部份圖片：美聯社、路透社、法新社</p><p>PSP新生命</p><p>SONY年初公佈開發新世代PSP，雖然以CodenameNGP暫稱，但唔少人都認為新名字會喺E3開估！果然新版PSP並非直叫PSP2，以後機迷應該改口叫PLAYSTATIONVITA。今次正式命名，原來背後想帶出呢部新世代手提機會更結合現實世界，遊戲性同社交性更強，所以採用拉丁文中有「生命」意思嘅「Vita」命名。</p><p>全身Multi-Touch</p><p>規格方面同早前透露的分別不大，螢幕比前代更大，採用5吋Multi-TouchOLED芒，後面亦保留咗最受注目嘅觸控裝置，左右兩邊各有一支Analog控制桿，唔只接近全方位操控遊戲，用單手指可以做出更多例如推、拉、㩒、捽等等操控動作。機身前後都有鏡頭，6軸感應器、電子指南針、咪高峯等亦有齊。內置GPU，而CPU採用ARMCortex-A9四核，暫時只公佈採用細小記憶體，相信會棄早前預計採用嘅硬體同傳統獨有嘅UMD去運行遊戲。</p><p>現場花絮</p><p>識朋友換禮物</p><p>PSVITA唔只擁有「生命」，新加入LiveArea功能仲對應PlayStationNetwork，令佢更加有「人情味」，打機唔再各有各打，大大加強咗遊戲同社交性。首款喺PSVITA內預設嘅新軟件叫「Near」，係呢部新世代手提機社交化嘅第一波，功能全面支援PSN，可以睇埋其他PSVITA用家最近玩過嘅遊戲，仲可以同其他人分享遊戲資料。最重要可以透過GPS，搵到身邊附近嘅PSVITA用家，進行遊戲中嘅禮物交換，例如遊戲道具或寶物。咁就唔使下下約朋友出街咁麻煩，一舉兩得！</p><p>隨街開P吹水</p><p>Near可以知道玩家位置，而新增嘅「Party」功能就可以同朋友互相交談。平時同朋友連線打機，無論有事相求抑或無聊吹水，都只能透過文字交流，PSVITA就重新改寫功能，利用內置揚聲器同咪高峯嘅硬體，打造出Party語音交談功能。只要玩家身處同一個PartyRoom，就可以用聲音或文字吹水，無論係遊戲中或其他軟件，一樣可以隨街「開P」。</p><p>篤背脊過關</p><p>有新機推出，機迷當然關注有咩Game好玩。如果你鍾意懷舊，想玩番PSP啲Game，只要上PlayStationStore就可以下載得到。想玩新Game？E囗當日就示範咗唔少遊戲新作。例如《Uncharted:GoldenAbyss》同《LittleBigPlanet》等。《Uncharted》喺遊戲中嘅打架場面不時用到TouchScreen，雙Analog令開槍更易瞄準，招牌爬低跳高動作更用到感應器控制，刺激感大增。而《Little》改變最大，玩法改用TouchScreen過關，例如需要用手指畫出路線，方向掣就做唔到呢個效果啦！另外，更特別在用到底部感應裝置去推開障礙物闖關，除咗可以上網對打之外，仲可以喺本機分開左右畫面開戰㖭！</p><p>PSVITAProfile</p><p>處理器：ARMCortex-A9core<br>尺寸：182×83.5×18.6mm<br>屏幕：5吋OLEDMulti-Touch<br>解像度：960×544；1,600萬色<br>其他：支援GPS、3G、Wi-Fi、藍芽2.1<br>售價：Wi-Fi版US$249（HK$1,942.2）<br>Wi-Fi+3G版US$299（HK$2,332.2）<br>推出日期：2011年尾</p></body></html>