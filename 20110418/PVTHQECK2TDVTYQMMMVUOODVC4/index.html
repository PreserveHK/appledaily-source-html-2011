<html><header><meta charset="utf-8"><title>12.5×長攝卡片機　單鏡拍3D</title></header><body><h1>12.5×長攝卡片機　單鏡拍3D</h1><p>今時今日3D技術已經攻佔AV市場，Olympus新推輕便相機SZ-20，一樣可玩3D照片！其他技術要用孖鏡先做到，OM新品靠一隻眼仔就搞掂！再配支24mm-300mm光學變焦鏡，作為旅行卡片機嚟講夠晒全面。<br><br>記者：王震遠<br>攝影：林栢鈞、楊錦文<br>Model：Seacole@inspire</p><p>卡片機天涯鏡</p><p>Olympus最新SZ-20，主打旅遊客路線！強玩1,600萬像素高感光BACKLITCMOS，勝在靚玩低雜訊，就算開到盡ISO3,200，亦唔會有太多微粒；機身鏡頭仲勁玩卡片機界罕見嘅天涯鏡，由最Wide嘅24mm直隊上300mm（12.5×），真係闊至團體相，遠至電線杆上打雀都無問題。</p><p>單眼3D</p><p>SZ-20雖無雙鏡頭，一隻眼照拍3D相；方法是模擬人類眼睛間距，先後拍兩張相，再合成為3D相。
</p><p>StepByStep試畀你睇！</p><p>閃爆BlingBling鏡</p><p>iPhone勁多影相Apps，但可惜鏡頭唔夠靚！SZ-20繼承前作魔術濾鏡，除舊有嘅針孔、素描、魚眼等得以保留，仲新推閃爍同水彩兩種新效果。閃爍濾鏡最啱貪靚女士，相片高光位，會自動加入閃閃光芒，極具BlingBlingFeel。至於水彩濾鏡，靚唔靚可能要問吓藝術家，色彩鮮艷，但極抽象，無天份好難睇得明。
</p><p>Profile</p><p>感光元件：1,600萬像素<br>感光度：ISO80-3,200<br>影片：1080p、720p高清拍攝<br>連拍速度：每秒7張<br>重量：186g（包含電池及記憶卡）<br>體積：2.4×64×30.4mm<br>查詢：Olympus（23762150）</p></body></html>