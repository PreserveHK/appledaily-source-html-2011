<html><header><meta charset="utf-8"><title>鍾嘉欣戥林峯心痛</title></header><body><h1>鍾嘉欣戥林峯心痛</h1><p>鍾嘉欣昨日在西九龍中心出席「爆旋陀螺最爆嘉年華」活動，被問到緋聞男友林峯最近因潘霜霜事件而落淚，她坦言非常心痛，嘉欣說：「我希望呢件事可以盡快停止，唔知邊個放呢啲相出嚟。邊個都好，做呢啲事嘅人係傷害緊別人，呢啲人我唔尊重。」<br>有傳林峯還牽涉一批情慾片，嘉欣不忿地說：「好過份，正常人心地好係唔會咁做。」問她是否為林峯而心痛？她說：「心痛o架！啲人冇顧及別人私隱，好人唔會咁做。」<br>問嘉欣是否為此事也感到受傷？她說：「我覺得呢件事好恐怖，我會帶眼識人，保護自己，原來世界上係有好多人會傷害人。點解要關注林峯拍過幾次拖？每個人都有過去，私人事唔應該拎出嚟講。」　<br>採訪：魯萍<br>攝影：陳志嵐</p></body></html>