<html><header><meta charset="utf-8"><title>莫少聰、孫興　北京吸毒藏毒收監</title></header><body><h1>莫少聰、孫興　北京吸毒藏毒收監</h1><p>【本報訊】香港藝人莫少聰及孫興上周五在北京分別涉嫌吸毒和藏毒被警方拘捕。跟兩人熟稔的徐少強昨日證實消息，透露前日曾到派出所探望二人。徐少強指莫少聰聲稱日前在友人派對中誤吸「有料」煙仔，接受警方驗尿後對毒品呈陽性反應。孫興則被搜出家中藏有毒品，二人均已認罪，轉送朝陽拘留所監禁。　記者：何永寧</p><p>北京警方前日證實，50歲的莫少聰涉嫌吸毒，本月15日下午在朝陽一住宅區被捕；47歲的孫興同日亦因涉嫌藏毒被捕。據悉，警方接獲線報指朝陽某小區有人吸毒，朝陽警方進行調查後，派員將數名涉嫌吸毒人士拘捕，包括莫少聰。警方未有透露涉案人士吸食那種毒品，但知情人士指出，今次牽涉毒品屬混合型，但不包含冰毒。</p><p>莫少聰稱曾吸朋友煙</p><p>徐少強昨日證實莫少聰與孫興被捕消息，並透露前日收到消息後曾往朝陽區呼家樓派出所探望二人，「我噚日喺派出所見過聰仔10分鐘，佢話俾人陷害」。他透過長途電話對本報透露事情始末，「前日聰仔喺外面拍完戲返屋企，一入門口冇幾耐就有公安出現話要搜屋，佢身上冇，但之後驗尿就呈陽性反應，所以俾人拉咗」。<br>不過，莫少聰向徐解釋，兩、三日前曾參加一派對，「有朋友畀口煙佢，佢話因為禮貌所以唔知係乜都食咗兩啖。同我一齊嘅派出所所長聽完都話，咁你下一次搵第二樣嘢應酬」。</p><p>孫興家中搜出「5仔」</p><p>徐少強表示，他認識的莫少聰非常健康，閒時喜歡打高爾夫球及跑馬拉松，派出所所長跟他說，由於沒有搜出毒品，莫少聰的罪名較輕，「不過孫興就麻煩啲，因為喺佢屋企搜到三排紅色好似叫『5仔』嘅嘢，所以連帶佢老婆都拉埋」。<br>徐少強亦在同一派出所探望孫興，「所長一見佢就鬧咗佢好耐，話：『你也玩了很久』」。據徐了解，事件起因是一名曾出席派對的男子被捕後，供出當日懷疑有份吸食毒品的「嘉賓」名單，莫少聰及孫興也牽涉在內，「連埋聰仔同孫興總共拉咗八個，派出所啲人同我講聰仔只係吸食，應該三日左右就會放番出嚟，孫興因為藏有毒品，所以嚴重好多，至少要囚禁15日」。</p><p>兩人認罪囚於拘留所</p><p>莫少聰與孫興已經簽紙認罪，所以徐少強沒必要為二人聘請律師。據悉兩人已被轉至朝陽拘留所囚禁。記者昨日前往朝陽拘留所了解事件，警衞人員表示，由於周六、日休假，一般人無法入內探視。據悉，莫少聰乃於朝陽區的呼家樓寓所被捕，所以被捕後被送往呼家樓的派出所。<br>莫少聰與孫興近年轉戰內地發展，去年一起參與內地電影《大玩家》拍攝，4月份更曾到玉樹賑災，私交甚篤。有消息指莫少聰今次涉嫌吸毒，或影響今年8月開拍的內地電影《光輝歲月》，其角色可能被撤換。</p></body></html>