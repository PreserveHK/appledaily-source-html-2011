<html><header><meta charset="utf-8"><title>花絮：羅沙度12碼省爆球迷</title></header><body><h1>花絮：羅沙度12碼省爆球迷</h1><p>噚日傑志喺頭場對住英超嘅布力般，表現明顯好過首仗對車仔，踢到廿幾分鐘仲博到球12碼，有份講波嘅和仔就對主射嘅傑志隊長羅沙度（5號）好有信心，講咗幾次成功機會好大，結果羅沙度大腳一踢，個波一飛冲天去，錯失射爆英超隊機會，據報仲省中一球迷搞到佢流鼻血。</p></body></html>