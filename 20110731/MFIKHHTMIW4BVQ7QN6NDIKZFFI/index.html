<html><header><meta charset="utf-8"><title>特稿飛機欖秘方恐失傳</title></header><body><h1>特稿<br>飛機欖秘方恐失傳</h1><p>基伯自製的飛機欖，令香港人回味無窮，其製欖秘方從未公開，記者欲到他的住所了解其製欖的方法，惟基伯一口拒絕，身旁的基嫂笑着打圓場說：「佢連我都唔畀知道，恐怕日後會失傳喇！」</p><p>「一日最多賺四百蚊」</p><p>基伯的賣欖拍檔，除卻那獨特的「欖箱」，還有屹立九龍城七十多年的一間舊式雜貨舖。「細細個就食基伯整嘅欖，佢啲欖都係喺呢度入貨，其他人都喺呢度買欖抄佢嘅做法，但始終整唔出佢嗰種味，佢有獨門秘方」。現年60多歲的張先生，從上一代接手雜貨舖，見證基伯的賣欖史。<br>一包包獨立包裝的欖，每包重5公斤，基伯加入香料調製，在欖的表面混合甘草、川貝、陳皮、玉桂及丁香等香料，製成獨一無二的味道，聲稱可止咳化痰，當年三粒欖只售1仙，現在八粒要賣10元了。基嫂說：「冬天多人咳，生意就會好啲，一日最多可以做到四百蚊生意，平時就百零蚊。」<br>幫襯基伯的食客，大部份均急不及待將飛機欖放入口中，「入口清凉，喉嚨好舒服」、「好香嘅甘草味，好懷念」、「我記得以前係掟上樓o架」，基伯的飛機欖，如歌詞所言：「冇得彈！」<br>《蘋果》記者</p></body></html>