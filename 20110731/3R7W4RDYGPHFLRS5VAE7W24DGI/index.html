<html><header><meta charset="utf-8"><title>Donut寸Phoebe寫真滯銷</title></header><body><h1>Donut寸Phoebe寫真滯銷</h1><p>兩隊o靚模組合Donut和Fantasy昨日一起在雙魚星號舉行寫真集簽名會，問到銷量如何？胡心諾（Rainbow）表示已賣出26,000本，她們稍後打算舉行慶功宴，邀請粉絲到場。她們打算送贈唇印，到時粉絲可要求印在書上或紙上。</p><p>否認篤數</p><p>對於有其他o靚模寫真疑似篤數，Rainbow說：「我哋有10個人，分別有唔同人鍾意我哋，加埋就有好多，唔需要篤數，其他人我哋就唔知喇。」提到Phoebe前日到動漫節踩場，她們有否打算效法？Rainbow說：「Donut係上年動漫節天使，今年就冇被邀請，但我哋唔會搵機會入去，我哋本書成績好理想，唔怕輸蝕畀人，可能有啲人嘅寫真未如理想先咁做。」明寸Phoebe寫真滯銷。<br>採訪：胡比　攝影：仇志德</p></body></html>