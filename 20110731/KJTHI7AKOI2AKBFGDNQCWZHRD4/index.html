<html><header><meta charset="utf-8"><title>黃宗澤封天華Chok神</title></header><body><h1>黃宗澤封天華Chok神</h1><p>謝天華、黃宗澤（Bosco）、徐子珊和陳法拉昨日在荃灣宣傳無綫新劇《潛行狙擊》。徐子珊早前投訴拍接吻戲被Bosco的鬍鬚拮親，昨日她見Bosco剃鬚即讚順眼，Bosco反擊說子珊嫌棄到現在。記者指Bosco女友胡杏兒不嫌棄就得，子珊笑說：「又啱喎，我冇資格講。」令Bosco尷尬不已。</p><p>媲美林峯</p><p>Bosco笑指要看劇中的天華點chok，他又說：「佢平日講嘢都chok，現實佢仲chok過林峯。佢哋一個chok王，一個chok神。」天華自言不及林峯chok，他笑說：「啱啱做林峯演唱會嘉賓，佢真係chok得幾靚，要向佢偷師。」江美儀近日與敖嘉年傳緋聞，她稱沒此事。此外，有男觀眾完場時，想衝上台與女司儀林穎彤握手，幸保安制止。<br>採訪、攝影：溫敏芝</p></body></html>