<html><header><meta charset="utf-8"><title>楊天命教化解婚姻危機余思敏誓斬中基桃花緣</title></header><body><h1>楊天命教化解婚姻危機<br>余思敏誓斬中基桃花緣</h1><p>今年7月下嫁鄭中基的余思敏（Sammie），日前以星級嘉賓身份亮相有線做節目，被玄學家楊天命批算老公鄭中基未來兩年桃花大旺容易出軌，嚇得Sammie急謀對策，自嘲要做「跟得夫人」黐實老公。</p><p>鄭中基與蔡卓妍離婚後，戀上有線主播余思敏，二人在今年7月誕下女兒後急辦結婚手續，榮升鄭太的Sammie母憑女貴，日前為有線娛樂台風水玄學節目《行運秘笈》擔任星級嘉賓。</p><p>囡囡似爸爸</p><p>玄學家楊天命直指Sammie命格不宜早婚，否則婚姻容易有危機，由於Sammie好旺老公的桃花運，使老公容易有緋聞，他說：「2012、13年係鄭中基嘅桃花年，Sammie要經常黐實老公，佢去邊，你就跟住去邊。」Sammie聞言即緊張地向楊師傅請教化解方法，自嘲要做「跟得夫人」。<br>楊師傅又說Sammie的子女緣很好，生小朋友有利增進夫妻感情，有助化解婚變危機，問Sammie有沒有打算再追多個？她直言有此計劃，並說：「我哋都好喜歡小朋友，得一個會好悶，兩個會有個伴。」主持人劉明軒再追問Sammie老公鄭中基喜歡生仔抑或生女，Sammie甜蜜回應：「我哋仔女都冇所謂，最緊要健康。」<br>初為人母的Sammie說起囡囡即眉開眼笑，她笑說：「囡囡性格似我，一樣咁無耐性，好心急；佢平時表情多多，十分鬼馬，呢方面最似爸爸。」Sammie透露囡囡特別喜歡音樂，她說：「佢平時最鍾意聽人唱歌、睇人跳舞！」楊師傅表示Sammie囡囡有藝術家命格，建議將來大可考慮讓囡囡入行，跟爸爸一樣當歌手。</p><p>事業線唔掂</p><p>Sammie表示生完BB後亦有打算再工作，但楊師傅看完她的掌紋後，直言她只能打「舒服工」，他解釋：「Sammie嘅事業線好幼，只適合打舒服工，不宜全職工作，只湊小朋友都夠忙啦！未來幾年都只係做住玩，做幾年就會唔做，留在家相夫教子算數。」<br>撰文：林妃</p></body></html>