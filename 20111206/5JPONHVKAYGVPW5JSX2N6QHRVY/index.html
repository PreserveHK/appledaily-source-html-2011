<html><header><meta charset="utf-8"><title>馮仁昭四圍超：徐淑敏巡舖變牛魔王 - 馮仁昭</title></header><body><h1>馮仁昭四圍超：徐淑敏巡舖變牛魔王 - 馮仁昭</h1><p>產後兩個月火速收身嘅徐淑敏（Suki）越生越弗，佢仲係老公黃浩（Kenny）旗下食肆嘅生招牌，兩公婆日前拍拖巡舖試新菜，Kenny又準備特級靚牛肉慰妻。<br>Suki老公Kenny喺銅鑼灣經營嘅台灣一品花雕雞早前被本地樂隊LMF成員Kevin喺微博唱衰濫收費用，但Kevin已親證係誤會。自Suki生完細女Renee後，眨眼B女都兩個幾月大，Suki又復工趕拍今晚首播嘅飲食節目《甜姐兒》。</p><p>請沈卓盈食大餐</p><p>一向重視食物質素同員工服務態度嘅Kenny，日前帶Suki巡視業務，仲準備咗特級牛肉款待有牛魔王之稱嘅老婆。<br>Kenny呢次試菜仲益埋Suki好姊妹沈卓盈，見到一枱美食，兩女食指大動。Kenny同Suki雖然生咗兩個囡囡，但佢哋都好重視二人世界增進感情，Suki就公開夫妻恩愛之道：「我哋乜都會商量，佢去邊應酬都鍾意帶埋我去。」Suki兩個寶貝女Vianna同Renee年紀相差好近，姊妹感情好，不時嘴對嘴。</p></body></html>