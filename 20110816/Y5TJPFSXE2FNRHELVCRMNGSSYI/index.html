<html><header><meta charset="utf-8"><title>趣趣地：鄧加搵QPR追數9百萬</title></header><body><h1>趣趣地：鄧加搵QPR追數9百萬</h1><p>前巴西國腳同國家隊教練鄧加（圖），既冇踢過又冇教過昆士柏流浪（QPR），佢哋又有咩關係？原來係錢債糾紛，鄧加最近就向英國地方法庭，控告06年時向QPR貸款750,000鎊，到家都冇收番錢。不過以QPR升上英超，應該大把錢，又點解9百幾萬港紙都畀唔起？</p></body></html>