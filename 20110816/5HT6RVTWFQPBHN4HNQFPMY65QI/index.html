<html><header><meta charset="utf-8"><title>谷胸挽人氣Stephy離罩疑露點</title></header><body><h1>谷胸挽人氣<br>Stephy離罩疑露點</h1><p>近日主攻內地拍劇的鄧麗欣（Stephy），已於6月約滿金牌大風，新合約仍未落實前，惟有靠自己力谷人氣，昨日她跟有料之人黃婉曼同場出席頒獎禮，Stephy以低胸裝現身搶鏡，怎料上圍谷出個禍來，離罩露乳貼之餘，更疑似露點，認真失儀。</p><p>鄧麗欣、黃婉曼和蘇玉華等昨日在金鐘出席雜誌頒獎禮，Stephy罕有性感低胸亮相，收埋驕人身材的黃婉曼頓時失色不少。</p><p>起碼加了兩個胸墊</p><p>眼見成為鏡頭焦點，Stephy不停擺甫士讓記者拍照，怎料她一身谷行上圍的低胸裝，起碼墊了兩個pad，卻不慎露出乳貼，更疑似露點，全程絲毫不察覺自己走光，仍享受成為焦點的感覺。<br>原來Stephy早在6月時已約滿金牌大風，暫時屬自由身，不過她透露稍後會拍黃柏高負責的新戲，屆時會和黃宗澤合作。至於會否跟金牌大風續約？Stephy坦言目前有其他公司斟洽，現在仍未有決定，早前有傳她簽約NewayStar。<br>不少金牌大風藝人紛紛盟離意，其中包括Stephy男友方力申，問她是否跟小方共同進退？她說：「唔會嘅，小方同金牌大風嘅合約仲有一段時間先滿，同埋同我續唔續約係冇關係。」Stephy坦言有意到北京發展，提到死敵傅穎亦有意闖北京，Stephy說：「我都唔知，其實近年都有好多香港藝人去北京發展，已經係大家嘅主要市場之一，不過其實內地仲有好多地方。」
</p><p>黃婉曼俾男友食住</p><p>活動後，黃婉曼出席九龍灣的電訊活動，跟百名fans見面，她跟一對情侶在台上玩遊戲，教導女方怎樣食住男友，問到她平時是否食住男友？她說：「我係潮州人，係小女人，會畀男友話事，聽晒佢話，做乜就做乜，佢唔話事我仲唔鍾意。」日前有fans將一對水杯放在她家門外作禮物，她不擔心粉絲會安裝偷聽偷拍器，純粹是一份心意。<br>採訪：張俊銘　攝影：陳志嵐</p></body></html>