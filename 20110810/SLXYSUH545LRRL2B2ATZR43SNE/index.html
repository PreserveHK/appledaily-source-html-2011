<html><header><meta charset="utf-8"><title>瘟女遭雪藏　名監製打救陳山聰下月拍新劇</title></header><body><h1>瘟女遭雪藏　名監製打救<br>陳山聰下月拍新劇</h1><p>陳山聰掛住陪賭王千金何超雲歐遊未能如期返港為劇集《回到三國》開工，遭無綫飛出新劇並將他雪藏。據悉一向疼錫山聰的金牌監製李添勝近日出手打救，並成功助山聰解凍參與下月底新劇演出。</p><p>陳山聰自今年4月5日拍完無綫監製李添勝的新劇《我的如意狼君》後，一直未有在香港蒲頭，除缺席《洪武三十二》所有宣傳外，更以家事為由向無綫請假三星期，豈料被踢爆他在英國陪賭王千金何超雲歐遊，更被指拖欠頭等機票四萬元，無綫遂將他飛出台慶劇《回到三國》，並將他雪藏以示教訓。</p><p>添哥多番游說</p><p>不過，本報接獲消息，指山聰近日獲一向疼錫他的金牌監製李添勝打救，在添哥多番游說下，山聰終獲解凍，參與添哥下月底開拍、由陳豪和陳茵媺情侶檔主演的新民初劇《天梯》（暫名）演出。記者昨日向添哥求證時，他承認說：「係呀，我未見過佢（陳山聰），我都係透過talent（藝員部）話有個角色想搵山聰，有個角色啱呢個演員做，問佢哋有冇問題，talent話冇問題，佢（山聰）遲吓返香港o架啦。」<br>據悉陳山聰其實已經返港，添哥表示不知情，一切待藝員科安排與山聰見面傾談劇本角色。山聰早前又玩失蹤又講大話，結果被無綫雪藏，問添哥是否出手打救山聰，及可擔心山聰形象負面時，添哥說：「有乜打唔打救，我理鬼得佢，關我鬼事咩！都要角色啱至得o架，如果角色唔啱我都唔搵佢啦，我都係為個劇啫，我唔理嗰啲嘢。」</p><p>民初劇戲份多</p><p>問到山聰新劇角色及戲份如何時，添哥說：「我搵佢做個大商家，呢部係民初劇，佢係做中藥批發，做大生意。張國強喺呢行嘅一哥，山聰永遠排第二，但佢就好想做一哥，都幾多戲份o架，個劇預計下個月20幾號開。」<br>採訪：戴彩煥</p></body></html>