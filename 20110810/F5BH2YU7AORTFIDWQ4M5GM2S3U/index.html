<html><header><meta charset="utf-8"><title>開倉激劈　三條九搶Tablet</title></header><body><h1>開倉激劈　三條九搶Tablet</h1><p>平板電腦出到成行成市，iPad當然係首選，靚仔易用，其他大牌Android機亦各有千秋。見到個個係咁篤，心郁郁想入番部？但大牌子價位始終偏高，唔係人人捨得。揀山寨出品？質素又參差到嚇親人。今次MasterOA開倉優惠，就帶咗部平霸ARNOVA10畀大家，只要「三條九」（$999）就可以帶走。估唔到股市大跌，連Tablet價位都再創新低！<br><br>記者：韓繼聰　<br>攝影：楊錦文<br>Model：Pamela</p><p>10.1"Tablet抵上抵</p><p>買得Tablet就梗係想玩大靚Mon，但價錢就一定唔會平得去邊。呢部ARNOVA10打正旗號玩10.1"大Mon，同Samsung新出嗰部GalaxyTab一樣，但價錢就差一大截！ARNOVA10其實本身已經明攻平價市場，開價$1,680，今次開倉價仲跌破一千蚊心理關口，只售$999！唔好以為平嘢冇好，ARNOVA其實係ARCHOS嘅分支品牌，質素有保證。部機嘅規格亦唔弱，有內置鏡頭同WiFi，支援720P高清播片及microSDHC卡，$999抵玩！</p><p>4.8吋兄弟班</p><p>嫌ARNOVA10得內置4GB唔夠用，又想玩輕便，可以揀另一部ARCHOS5。外形同ARNOVA10差不多，不過ARCHOS5就細一個碼，4.8"Mon，有160GB同32GB俾你揀，入相入片都夠用，播片、錄影、上網，基本功能有齊，最緊要係兩部都低於半價發售！<br><br>4.8"輕觸屏幕、Android1.5Cupcake、支援720P高清播片、WiFi</p><p>半價　ARCHOS5</p><p>（160GB）原價：$2,680　<br>特價：$1,280<br><br>（32GB）原價：$1,980<br>特價：$980</p><p>Nb孖寶　各限一部</p><p>Tablet始終玩味較重，講實用點都係Notebook行先。FujitsuPH521玩效能，E350APU、2GBRAM，另一款LGX200S就玩潮味，白色鋼琴面，靚爆！</p><p>六八折　FujitsuPH521</p><p>AMDE350APU、2GBDDR3RAM、320GBSATA硬碟、11.6"LCD、1.4kg<br><br>原價：$5,780<br>特價：$3,980（只限一部）</p><p>半價　LGX200S</p><p>IntelAtomN470CPU、1GBDDR2、250GB硬碟、10.1"LCD、1.34kg<br><br>原價：$3,980<br>特價：$1,980（只限一部）</p><p>同場加推PMP雙子</p><p>ARCHOS兩部小型PMP，麻雀雖小但五臟俱全，輕觸屏幕，行Android2.2Froyo，播片聽歌，簡單易用！</p><p>六折　ARCHOS28</p><p>原價：$980<br><br>特價：$580</p><p>六折　ARCHOS32</p><p>原價：$1,480<br><br>特價：$880</p><p>MasterOA開倉<br>日期：8月11日至18日<br>地點：灣仔電腦城1樓129號舖<br>時間：中午12時至晚上8時<br>查詢：27486855<br><br>＊優惠貨品數量有限，售完即止。</p></body></html>