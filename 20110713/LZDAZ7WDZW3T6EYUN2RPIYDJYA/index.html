<html><header><meta charset="utf-8"><title>挽回男人心</title></header><body><h1>挽回男人心</h1><p>手袋，從來只偏心女人，定律早已等同「阿媽係女人」！不過凡事總有例外，正如原本「坐定粒六」的替補惡法都要押後，更何況是無嘢係無可能的潮流界?!ToteBag可說是今季最得寵，大熱到連潮男都爭住玩，最佳例子是Celine雙色兒Cabas手袋，光速沽清。但咪失望住，要挽其實仲有好多選擇，睇你自己點挽啫。<br><br>記者：雷福財<br>攝影：林栢鈞（模特兒及部份產品）、楊錦文（部份產品）<br>Model：TristanJ@StarzPeople<br>Makeup：Janet　<br>Hair：Guardi</p><p>私隱男　挽BostonBag</p><p>BostonBag兩手柄間設有拉鏈，較ToteBag較能隱藏私人物品。外形上一般都偏橫向而長身，部份或隨袋附設可拆式孭帶。暗格位及整體容量較大，自問自己擁有較多身外物的潮男，呢款最啱。由於可載性較高，袋身物料最好偏向輕身為佳，好似LV今季呢款就用上降落傘纖維，真正係輕而韌。</p><p>潮流男　挽ToteBag</p><p>所謂「天涯何處無芳草」，望望其他大牌都力推ToteBag，你就知選擇多多多。ToteBag的設計重點是不設拉鏈位，內櫳無間隔，容量較大和手挽，即使iPad2、Laptop、雜誌等一樣啱入，出街返工兩用。但有利亦有弊，由於少間隔關係，潮男放入物件時切忌太「呢啡」，否則搵嘢時只會大費周章。用料上則大多主攻皮革或布料，想挽得型啲，最佳方法是手挽或上膊。</p><p>斯文男　挽MessengerBag</p><p>斜孭袋款式可說最為襟興，大牌季季都出你就知！由於彈性較大，袋款及大小變化亦較大，可玩拉鏈、雙釦式、前冚式設計，Size亦可因個人風格而作出選購，玩開斯文路線，建議薄身而長；想民族一點，則揀細Size為佳。</p><p>運動男　挽Backpack</p><p>背囊越趨講求功能性，輕身防水呢兩樣已經係指定動作，方便一袋走天涯。今季眾多Backpack之中，最注目要數MiharaYasuhiro，背囊下附設的迷彩露營布，讓你隨時就地「開餐」，爽！</p><p>紳士男　挽DoctorBag</p><p>被英國人發揚光大的醫生袋，一攞上手已經富有英倫紳士味。Size比例、暗格數量等比BostonBag更大更多，即使放入幾本厚厚的牛津字典一樣無問題。袋身設計較挺，就算你無咁多濕碎嘢，一樣夠撐場。</p><p>a/	Galliano（21510822）<br>銅鑼灣時代廣場429號舖<br><br>b/	I.T（28907329）<br>銅鑼灣希慎道1號<br><br>c/	LouisVuitton（29072781）<br>銅鑼灣利園G01號舖<br><br>d/	Hermès（25255900）<br>中環皇后大道中9號嘉軒廣場地下G07-09號舖<br><br>e/	C'N'C（25060700）<br>銅鑼灣時代廣場433號舖<br><br>f/	Joyce（25235944）<br>金鐘太古廣場232號舖<br><br>g/	Bulgari（29181221）<br>金鐘太古廣場325號舖<br><br>h/	Dolce&amp;Gabbana（25255815）<br>金鐘太古廣場228號舖<br><br>i/	Loewe（25220996）<br>中環置地廣場地庫29-30號舖<br><br>j/	YSL（28680092）<br>中環歷山大廈地下G3號舖<br><br>k/	PaulSmith（27307622）<br>尖沙嘴海洋中心133號舖</p></body></html>