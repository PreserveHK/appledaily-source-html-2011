<html><header><meta charset="utf-8"><title>喪惡小學雞　網民嗌起底</title></header><body><h1>喪惡小學雞　網民嗌起底</h1><p>【本報訊】大埔超級城「小學雞」喪鬧父親事件熱爆全城，《蘋果動新聞》短片一出，截至昨晚一日之內已有超過40萬人次瀏覽，引起網民激烈討論，甚至有網民要「起佢底」。有人認為事件中的7歲男童「大個實俾人打死」，有人認為父母難辭其咎，亦有人認為單憑片段公審父子並不公平。商場所屬發展商火速行動，趁機舉辦活動討論親子關係。</p><p>發展商即搞親子論壇</p><p>大埔街坊張太指事件中家長要負責：「唔應該畀仔女當街發脾氣，細路仔咁惡係家人管教唔好。」何太指：「條片只睇到中間部份，唔可以武斷抨擊任何一方。可能小朋友有情緒病大家唔知啫！」<br>網上多個討論區的回應同樣熱烈，有人同情片中父母：「如果我係佢父母……心入面都有條刺……」。有網民諉過政府說：「香港垃圾政府成日話虐待兒童！打就話虐兒，教又教唔好，唔理呢，又話你疏忽照顧！教到啲小朋友話報警拉自己老竇老母！我生嚿肥叉好過啦！」<br>商場發展商新地對事件反應奇快，邀請親子及社工系講師今日在尖沙嘴與巿民分享處理孩子情緒問題方法。</p></body></html>