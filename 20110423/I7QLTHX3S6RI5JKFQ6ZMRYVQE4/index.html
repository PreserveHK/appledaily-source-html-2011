<html><header><meta charset="utf-8"><title>Carol讚潘霜霜高招</title></header><body><h1>Carol讚潘霜霜高招</h1><p>浸大咪神楊梓瑤（Carol）前晚與楊愛瑾及董敏莉等在將軍澳電視城錄影節目《魔法擂台》，Carol透露曾因為出騷表演學變魔術，只是相當簡單的戲法。</p><p>拍戲拖累功課</p><p>Carol謂男士識變魔術當然會加分，但也會被扣分，她解釋：「因為變得畀我睇都可以四圍去撩其他女仔o架，如果只變畀我睇就OK。」她表示最近忙返學，所以較少露面：「之前拍戲，啲功課跟唔上，家要追番。」<br>Carol謂今年不會出寫真，至於林峯舊愛潘霜霜將成寫真新星，Carol說：「我都唔出，好難比較，佢宣傳招數太高喇，定時不停出招，好難鬥o架。」是否欣賞潘霜霜身材？Carol笑說：「欣賞佢嘅勇氣多啲。」<br>採訪、攝影：王崇穎
</p></body></html>