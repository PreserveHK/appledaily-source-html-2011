<html><header><meta charset="utf-8"><title>籃fun籃解：火箭尋帥向小馬挖角</title></header><body><h1>籃fun籃解：火箭尋帥向小馬挖角</h1><p>火箭炒咗教練艾杜文後，近期頻頻向目標接任人會面，最近就傳出向同州宿敵小馬挖角，向小馬提出同助教卡斯（DwaneCasey、圖）會面嘅要求；小馬冇阻人發達，但希望會面喺西岸季後賽次圈之後先進行。另外，艾杜文冇咗份工，但仲大把機會；據報湖人想搵佢，事關積遜好大機會教埋今季就退休，搵艾杜文做接班人，一啲都唔失禮。</p></body></html>