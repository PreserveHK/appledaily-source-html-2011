<html><header><meta charset="utf-8"><title>錢搵錢：盃仔照砌　反手捧利記 - 蘋果波神</title></header><body><h1>錢搵錢：盃仔照砌　反手捧利記 - 蘋果波神</h1><p>牛熊殺戮，如博大細，即日鮮當道，美國股神的話九霄雲外，叫人輸完再追也似屬廢話；天天大量波盤，大家也不會介懷今天的我打倒昨日的我，曼聯輸1:6也是明日黃花，今天反手熱選踢盃仔戰意壓一的利記，再冷博馬拉加被皇馬大炒後去炒華歷簡奴。<br>上周末推介冷熱皆中也要有運氣，曼城下盤超高水得手，全程無風無浪，也得靠身經百戰的費Sir臨場排陣有輕敵之嫌；至於中近4倍的諾域治[+1]，最高興見他們如賽前估計越守越有經驗，捧紅軍者嘆圍攻下中柱多、對方門將勁；但就算最後1分鐘，蘇亞雷斯近門妙射入到贏2:1小弟也無話可說。畢竟冷門被看淡被圍，但換來高回報本屬正路思維，只是普羅球迷多不喜買下風波被㩒住打，吹極不熱。<br>捧名牌也要講值博率，冇資格踢歐洲賽的紅軍周中轉戰聯賽盃，作客爛仔黨史篤城有1.95倍W；莊家也為上周末爆冷負昆士柏的車仔，作客新勝的愛華頓，開出同樣客W賠率，小弟認為利記明顯較值博。史軍正沉醉歐霸夢，每每「夫添」出擊，在一周兩賽場場打真軍下，上仗當人人實曼市打吡，小弟在另一電視機，看見他們敗走阿仙奴時下半場中段略見疲態，終無法抵禦只踢30分鐘的尹佩斯；英聯盃，他們一向也不重視，近3季兩次16強止步，一次去到8強收工。<br>利記則不同，今季會重視得多，希望杜帥肯出高大中鋒安祖卡路爾衝散對手防線，一班高質後備兵也餓波久矣，上次捧紅軍1.19倍主W或追走地盤者，可追這個貼近2倍客W復前失。相反車仔雖然上仗聯賽輸得不明不白，但踢9人耗力甚巨，今次對手愛華頓近期較有朝氣；而且車仔還緊接周六大戰阿仙奴，同是1.95倍客W，紅軍似瓣瓣秤先。<br>熱門當冷門賭，可選「西甲曼城」馬拉加，上仗半場已慘負皇馬4球，其實下半場不斷反攻望追近，可惜中柱極多腳頭無靈。西甲強弱懸殊極嚴重，今次他們作客上仗有點符碌贏貝迪斯的華歷簡奴，換來2.35倍客W及平手盤，輪到二班馬恰四班馬了；但放落冷門貼士框內，剛中諾域治令膽也大了，何妨一試[-1]贏夠兩球，上仗2串1淨回報有7倍幾，今次望再中冷啲。下次見報(29/10)<br>文：蘋果波神</p><p>今日重心推介</p><p>熱選：利物浦勝(1.95倍)<br>冷選：馬拉加勝[-1](4.65倍)</p></body></html>