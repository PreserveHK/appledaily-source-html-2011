<html><header><meta charset="utf-8"><title>專訪：高球肥妹唔怕再全裸</title></header><body><h1>專訪：高球肥妹唔怕再全裸</h1><p>繼上星期魏聖美後，又有美籍韓裔女子高爾夫球手訪問香港。今次主角是27歲金楚籠（ChristinaKim），這位「開心果」名氣雖不及前者，但性格率直友善，最厲害是早前在高球場首度影裸照，真有「吉士」。</p><p>「最緊要減肥先」</p><p>紥了小孖辮、化上淡妝的Christina昨晨應贊助商邀請，殺入中環出席活動，美國加州出世的她擁有鬼妹仔性格，為人爽直開放，而且跟記者對答很有禮貌，一提起去年於澳洲珀斯高球場影下裸照，她笑過不停：「呢輯相實在太有韻味、太獨特，反映出運動員嘅美態，有機會嘅話，我都好想再拍一套，不過就要減肥先得。」她還分享拍攝時的小趣事，原來拍攝當日，球場照常開門做生意，結果引來不少顧客圍觀。<br>這次她首度訪問香港，會跟男朋友逗留一個星期，期間狂掃化妝品、靚衫之餘，最期待今晚入快活谷馬場睇夜馬，「我咁大個女都未睇過夜馬，對投注冇心得，睇下邊隻馬名好就落注囉！」<br>雖然Christina今年成績一般，美巡賽食「白果」，世界排名只排80，但她曾於09年大滿貫賽事之一的英國公開賽獲得季軍，所以希望瘦身後，明年成績會反彈。</p><p>金楚籠小檔案</p><p>金楚籠（ChristinaKim）<br>年齡：27歲<br>身高/體重：1.68米/秘密<br>世界排名：80<br>轉打職業年份：3/2002<br>威水史：<br>09年英國公開賽季軍<br>05年米竭爾公司挑戰賽冠軍<br>04年朗思藥業挑戰賽冠軍<br>資料來源：lpga.com</p></body></html>